{"id": "26078", "url": "https://arz.wikipedia.org/wiki?curid=26078", "text": "نواضر الايك فى معرفة النيك\n\nنواضر الأيك فى معرفة النيك ، كتاب للإمام و المؤرخ الكبير جلال الدين عبد الرحمن السيوطى (1445 - 911) اتكلم فيه عن الجنس و الاوضاع الجنسيه و ازاى الراجل و الست يغروا و يهنوا بعضهم. الكتاب اضافة لقيمته التاريخيه و اللغويه بيوضح ان مصر فى العصور الوسطى ما كانتش منغلقه و مكبوته و بتعانى من التابوهات زى ماحد ممكن يتصور ، و دليل كده ان شيخ و فقيه وامام كبير بيعتبر عند العامه ولى كتب ببساطه عن الجنس و استخدم لغه مفتوحه و واضحه من غير تعقيدات و ان التثقيف الجنسى كان حاجه طبيعيه فى المجتمع و ماهواش عيبه و بيدل على كده ان مفيش حد انتقده فى عصره. من ناحيه تانيه، رغم ان الكتاب عمره اكتر من 500 سنه لكن بيتكلم عن الرجاله و الستات بطريقه متكافئه و بيصور المتعه الجنسيه على انها حاجه متبادله بين الطرفين مش لطرف على حساب طرف و ما بيصورش الراجل فى مكانه اعلى من الست. ده بيعكس مكانة الست فى مصر فى العصور الوسطى. الست المصريه فى العصور دى ، و هى عصور حكمت فيها مصر واحده ست هى شجرة الدر ، ماكانتش منغلقه او منزويه لكن كانت ليها مكانه محترمه فى المجتمع المصرى و كانت هى المسئوله عن بيتها و بتديره من غير تدخل الراجل. من اسماء الستات اللى كانت منتشره أياميها أسامى زى \" ست الكل \" و \" ست الناس \" و \" ست الخلق \" والست المصريه كانت بتخرج تتفسح و تشترى احتياجاتها من الاسواق و كانت بتكلم البياعين الرجاله و تهذر معاهم و تساومهم بطريقه عاديه ، و ساعات جوزها كان بيروح معاها و يسيبها تتسوق براحتها و يروح هو يشترى احتياجاته ، و العاده ان الست المصريه هى اللى كانت بتشترى لجوزها هدومه. و عادة الراجل ما كانش بيقدر يمنع مراته من الخروج للتسوق و لو حصل \" لوقع التشويش بينهما، وقد يئول الامر الى الفراق \" زى ما كتب المؤرخ ابن الحاج.\n\nالكتاب ملحق لكتاب تانى كان كتبه السيوطى بعنوان \" الوشاح فى فوائد النكاح \". \n\n\n", "title": "نواضر الايك فى معرفة النيك"}
{"id": "26093", "url": "https://arz.wikipedia.org/wiki?curid=26093", "text": "احمد ادم\n\nاحمد ادم ممثل مصرى كوميدى اتولد يوم 15 يناير 1958 فى الاسكندريه.\n\nموهبته ظهرت بدرى، وعلشان كده اشترك فى مسرح الطفل فى الاسكندرية ؛ وبعدين مثل مع فرق الهواة واشترك فى فريق التمثيل بتاع كلية التجارة ، ومن هنا بدأ ياخد أدوار فى المسرح والتليفزيون .\n\nزادت شهرة احمد ادم لما قدم شخصية القرموطي فى مسلسل سر الارض .\n\n\n\n", "title": "احمد ادم"}
{"id": "26095", "url": "https://arz.wikipedia.org/wiki?curid=26095", "text": "سان چست\n\nلويس انطوان ليون دى سان چست ( ) , المعروف باسم سان چست , ثورى و قائد عسكرى و سياسى فرنساوى شارك فى الثوره الفرنسيه. اتولد ف 25 اغسطس 1767 و اتوفى ف 28 يوليه 1794. كان من اكبر حلفا روبسبير و شاركه الحكم , كان عضو مهم فى حزب الجاكوبيين الثورى المتطرف اللى كان بيحكم وقتها و كان من المسؤلين فى فتره حكم الارهاب. اتعدم ب الجيلوتين مع روبسبير و بقية المسؤلين ف فترة حكم الارهاب بعد احداث ثيرميدور.كان عنده وقت ما اتعدم 26 سنة بس\n", "title": "سان چست"}
{"id": "26098", "url": "https://arz.wikipedia.org/wiki?curid=26098", "text": "احداث ثيرميدور\n\nاحداث ثيرميدور او \"الثوره على روبسبير\" كانت ثوره على النظام اللى ماسك الحكم فى وقت الثوره الفرنسيه و كانت ضد حكم الارهاب حصلت فى سنة 1794 . بعد السيطره على الحكم طلع قرارات باعدام كل المسؤلين عن حكم الارهاب و على اول اللسته روبسبير و سان چست و منعت حزب الجاكوبين و لغت قوانين الحكومه القديمه كان عاملها . الاحداث دى خلصت على المرحلة التانيه من الثوره الفرنسيه اللى كان التيار الثورى المتطرف بقيادة الجاكوبين مسيطر على الحكومه و على كل حاجه فى فرنسا.الثوره دى حصلت فى 27 يوليه 1794 ( 9 ثيرميدور من السنة 2 بالتقويم الفرنساوى الثورى ).\nبقى حزب الجاكوبين مسيطر على كل حاجه فى فرنسا بعد ما قضى على معظم المعارضين ليه , و بقى روبسبير اقوى سياسى فى فرنسا و مسيطر على كل حاجه ( بعد اغتيال جان بول مارات و اعدامه لزميله دانتون , بعد ما عارض شويه من افكاره و قال ان حكم الارهاب قضى دوره و لازم يوقف ), و اعدامه سياسين كبار تانين من احزاب تانيه و من حزب الجاكوبين نفسه عشان شاف انهم بيعادوا الثوره و كانوا مختلفين معاه.\nزاد عدد المعدومين فى فرنسا لحد ما وصل عددهم فى ست اسابيع بس لست الاف واحد. و كان روبسپير بيروح البرلمان كل مرة يقول اسامى ناس بيتهمهم انهم اعداء الثوره ويروح عادمهم تانى يوم. و بقى متسلط وديكتاتور بشكل مش طبيعى بعد ما كان بيطالب بالديموقراطيه. و فى مره دخل البرلمان و قال ان معاه لسته جديده باسامى اعداء الثوره بس مرداش يقرا الاسامى , وقتها اللى اتبقى من مؤيدينه و زماليه خافوا ليكون ناوى يعدمهم هما كمان زى ما عمل مع دانتون وناس تانيه كتيره وقالوا كفايه كدا قوى وراحوا منظمين لمجموعات من المعارضين اللى كانوا بينظموا انقلاب و اتجمعوا فى يوم 9 ثيرميدور (الموافق 27 يوليه 1794 ) و راحوا قابضين عليه وعلى المساعدين بتوعه و المسؤلين فى الحكومة و اعضاء فى حزب الجاكوبين .\nبعد السيطره على الحكم و القبض على روبسيبير طلعت قرارات اعدام ليه و ل21 من المسؤلين فى فترة حكم الارهاب فى 10 ثيرميدور (28 يوليه 1794 ) و اتعدموا كلهم ب الجيلوتين فى ميدان عام قدام الناس.\n", "title": "احداث ثيرميدور"}
{"id": "26099", "url": "https://arz.wikipedia.org/wiki?curid=26099", "text": "ليزا آن\n\nليزا آن (Lisa Ann) ممثلة ومخرجة ومنتجة بورنوجرافية امريكية اتولدت يوم 9 مايو 1972 فى مدينة إيستون بولاية بنسيلفانيا الامريكية ، وأسرتها من أصول إيطالية وفرنسية وكندية .\n\nليزا آن اشتغلت رقاصة استربتيز سنة 1990 علشان تقدر تصرف على دراستها فى الكلية لحدما اتخرجت وبقت مساعد طبيب أسنان .\n\nفى شهر يوليو 1993 دخلت ليزا آن فى مجال البورنوجرافى ، لكنها بطلت فى سنة 1997 علشان خافت على نفسها من مرض الايدز . و فضلت كذا سنة تتنقل بين الكباريهات المنتشرة فى مدن الولاية تشتغل رقاصة استربتيز ، قبل ماترجع لمجال البورنوجرافى فى الاول كوكيلة للممثلين و شركات انتاج الافلام وبعد كده رجعت تمثل بنفسها .\n\nفى شهر نوفمبر 2006 ليزا آن أسست وكالة Lisa Ann's Talent Management لإكتشاف المواهب الجديدة فى مجال البورنوجرافى ، وفى سنة 2007 اندمجت الوكالة دى مع وكالة Lighthouse Agency المملوكة للممثل والمخرج والمنتج البورنوجرافى سيمور بوتس (Seymore Butts) .\n\nيوم 2 اكتوبر 2008 ليزا آن خدت بطولة فيلم ?Who's Nailin' Paylin اللى كان موضوعه التريقة والاستهزاء بالسيدة سارة بالين (Sarah Palin) اللى كان الحزب الجمهورى فى امريكا مرشحها لمنصب نايب رئيس امريكا فى انتخابات رياسة امريكا سنة 2008 ، والفيلم ده كان من انتاج شركة Hustler Video وشركة Larry Flynt Publications وأخرجه المخرج البورنوجرافى الكبير جيروم تانر (Jerome Tanner) واتعرض يوم 4 نوفمبر 2008 اللى اتعملت فيه انتخابات رياسة امريكا سنة 2008 .\n\nفى شهر مارس 2009 أعلنت شركة Hustler Video أنها هاتنتج جزء تانى من فيلم ?Who's Nailin' Paylin وأن ليزا آن برضه هى اللى هاتقوم ببطولته ؛ وفعلا أنتجت فيلم Letterman is Nailin Paylin اللى اتعرض يوم 26 اغسطس 2009 .\n\nفى شهر ديسمبر 2009 ليزا آن بقت المتحدثة بإسم شركة AEBN اللى بتنتج فالفات صناعية .\n\nوفى شهر مارس 2010 ظهرت ليزا آن فى الاعلان عن حملة منظمة Free Speech Coalition ضد قراصنة الإنترنت اللى بيسرقوا الافلام ومقاطع الفيديو البورنوجرافية من مواقع الإنترنت .\n\nليزا آن كسبت الجوايز دى :\n\n\n", "title": "ليزا آن"}
{"id": "26104", "url": "https://arz.wikipedia.org/wiki?curid=26104", "text": "اوساسكو\n\nاوساسكو ( Osasco) هى مدينه كبيره فى البرازيل فى ولاية ساو باولو. وصل عدد سكانها سنة 2009 لـ 718,646 واحد.\n\n", "title": "اوساسكو"}
{"id": "26108", "url": "https://arz.wikipedia.org/wiki?curid=26108", "text": "اسرة مينج\n\nاسرة مينج هى اسره حكمت الصين من 1368 ل 1644 ، فترة الحكم دى كانت مابين غزوين اجنبيين ، قبل ما تقوم الاسره سبقتها امبراطورية المغول و بعد نهايتها حكمت بعدها اسرة مانشو. الحكام المينجيين رجعوا المؤسسات التقليديه ، زى الخدمه المدنيه اللى كان المغول وقفوا العمل بيها وقت حكمهم للصين و اتوسعت السلطة الصينيه ل منغوليا و كوريا و جنوب شرق اسيا و جزر ريوكيو.\n\nكلمة \" مينج \" الصينيه معناها \" الشرق \". فترة حكم اسرة مينج كانت فتره مهمه فى تاريخ الصين و و اذدهرت فيها الفنون. مهندسين اسرة مينج هما اللى بنوا القصر الإمبراطورى الموجود فى منطقة \" المدينة المحرمه \" فى بيينج و اللى لسه مبانيه موجوده لحد النهارده ، و صنع الفنانين الأوانى الخزفيه والبرونزيه، و وصل التجار الاوروبيين للصين لأول مره.\n", "title": "اسرة مينج"}
{"id": "26115", "url": "https://arz.wikipedia.org/wiki?curid=26115", "text": "بز\n\nالبز (عربى : ثدى ;انجليزى:Breast ; فرنساوى:Sein) هو عضو زوجى فى جسم القرديات Primates زى النسناس و الانسان و الغوريلا و غيرهم على يمين و شمال منطقة الصدر ، فى النتايه بيحتوى على الغدد الثدييه اللى بيخرج منها لبن بيرضعه المولودين للتغذيه.\n\nالراجل و الست هما الاتنين بيتكون فيهم البز من نفس الخلايا الجنينيه. كل بز بيتكون من خمستاشر لعشرين فص. و الأنسجة الدهنية تحت الجلد اللى بتغطى فصوص البز بتعمل حجمه و شكله لكن فى سن البلوغ الهرمونات الجنسيه الإستروجين بتكبر بز النتايه على عكس الدكر و نتيجه لكده بز الست بيبقى اكبر من بز الراجل.\n\nخلال فترة الحمل ، بز الست بيستجبب لتفاعل معقد من الهرمونات اللى بتسبب تكبير علشان انتاج اللبن. تلات هرمونات الاستروجين ، البروجستيرون و البرولاكتين ،بتتسبب تغيير ف أنسجة البز و الرحم خلال الدورة الشهرية.\nبز الست ليه برضو وظيفة تانيه هى أنه بيحفز الراجل جنسيا فى المجتمعات اللى بيتغطى فيها الصدر زى فى المجتمعات الحديثه. صدر الراجل ككل ممكن يحفز الست جنسيا.\n\nالبز ممكن يتصاب بأمراض من اخطرها سرطان الثدى اللى ممكن يصيب الست و الراجل لكن نسبته اعلى عند الستات.\n", "title": "بز"}
{"id": "26116", "url": "https://arz.wikipedia.org/wiki?curid=26116", "text": "فولتير\n\nفرانسوا مارى أرويه ( François-Marie Arouet ) اسمه المستعار : ڤولتير ( Voltaire ) ( شاتنيى مالابرى، أو فى باريس، 21 نوفمبر / أو 20 فبراير 1694 – باريس 30 مايو 1778 )، مفكر و فيلسوف فرنساوى كتب فى مجالات كتيره منها الشعر و المسرح و الروايه و التاريخ. من أكبر كتاب عصر التنوير ، حارب الجهل و الطغيان و دافع عن الحقوق المدنيه و حرية العقيده. اشتهر بعدائه لتسلط الكنيسه الكاتوليكيه. اتسجن اكتر من مره فى سجن الباستيل بسبب انتقاده للنبلا. ساب فرنسا و عاش فى انجلترا فتره كتب فيها \" رسائل عن الأمة الإنجليزية \" (1734) ولما رجع فرنسا كتب مسرحيات منها \" بروتس \" (1730) و الف كتاب عن جان جاك روسو. اتعين مؤرخ فى البلاط الفرنساوى و بقى عضو فى الاكاديميه الفرنساويه و شارك فى كتابة الانسيكلوبيديا الفرنسيه و كتب روايات فلسفيه بإسلوب ساخر منها \" كانديد \" (1759) ، و فى السياسه نادى بالإصلاح لكن كان بيخاف من الثوره. كتابته المنشوره وصلت ل 70 مجلد.\nڤولتير كان بيكره التعصب الدينى و بيحاربه ، و رغم انه عادى المسيحيه و الكنيسه الكاتوليكيه بالذات و الدين بوجه عام لكن كان بيؤمن بحق كل انسان انه يؤمن باللى هو عايزه و يمارس الطقوس المتعلقه بدينه بشرط انه يحترم ديانات و عقايد و فلسفات غيره من الناس و مايعتديش على حريتهم و أفكارهم حيث ان الدين لما بيبقى وسيله لخلق الخلافات اللى بتورث الأحقاد و الإضطهادات بيتحول لمصيبه عميه.\nڤولتير رمز عالمى من رموز الحريه والتنوير و بيعتبر من أعظم المفكرين اللى دافعوا عن حقوق الإنسان و كرامته، لعبت كتاباته دور كبير فى قيام الثوره الفرنسيه ضد القهر و الطغيان و دخول فرنسا فى عصور التحضر والتقدم.\n\nاتولد فرنسوا مارى أرويه فى \" شاتنيى مالابرى Châtenay-Malabry \" جنب باريس أو فى باريس نفسها سنة 1694. شهادة الميلاد بتاعته بتقول انه اتولد فى 21 نوفمبر ، لكن ڤولتير و صحاب ليه و مؤرخين قالو انه اتولد فى 20 فبراير لكن اتسجل فى دوسيهات المواليد بعدها بكذا شهر. اسمه المستعار ڤولتير اللى دخل التاريخ بيه كان اسم حتة ارض صغيره كانت ملك امه مارى مارجريت داومار Marie Marguerite d'Aumart اللى كانت من عيله بتنتمى لصغار النبلا فى مقاطعة بواتو Poitou. أبوه فرنسوا أرويه François Arouet كان راجل ميسور بيشتغل امين صندوق فى ديوان المحاسابات. ڤولتير اتولد ضعفان و عشان كده اتأخر تعميده فى كنيسة سانت اندريه ديزار Saint-André-des-Arts لغاية 22 نوفمبر 1694 ( فى حالة انه اتولد فى فبراير ). بأصله البرجوازى، ڤولتير اتولد محروم من الامتيازات اللى اياميها كان بيتمتع بيها النبلا من الطبقات العاليه فى المجتمع الفرنساوى. أبوه و امه فكروا ان احسن حاجه انه لما يكبر يشتغل فى المحاسبات القانونيه فدخلوه \" ليسيه لويس الأكبر Lycée Louis-le-Grand \" ( كوليج دى كليرمون Collège de Clermont ) اللى اتعلم فيها عدد من نوابغ فرنسا و منهم موليير ، و كانت تبع اليسوعيين ( الچيزويت Jesuit ). فى المدرسه قابل ڤولتير اساتذه كبار و صاحب زملا متفوقين و درس الادب الكلاسيكى اللاتينى و اليونانى و التاريخ و الفلسفه و البلاغه ، و كان بيدهش المدرسين بتوعه بسبب قدراته الكتابيه و بديهته الحاضره. اتخرج ڤولتير من الليسيه سنة 1713 و طلب منه ابوه و امه انه يروح يتمرن عند محاسب قانونى لكن ڤولتير ماعجبهوش الموضوع لإنه كان بيحب كتابة الشعر و المقالات و كان نفسه يبقى زى الادبا الفرنساويه الكبار زى راسين و كورناى و بوالو. فى الغضون دى قدمه الأب \" فرنسوا دى شاتونوف François de Châteauneuf \" للأديبه و راعية الأدباء \" نينون دى لينكلو Ninon de Lenclos \" اللى اعجبت بيه و اديته فلوس يشترى بيها كتب ، و دخله الأب دى شاتونوف فى المجتمع الادبى اللى كان ملفوف حوالين الأمير \" فيليب دى فاندوم Philippe de Vendôme \". ابوه و امه قلقوا عليه و حاولوا يطلعوه من الوسط اللى كان بيعتبروه خطر فودوه هولندا عشان يشتغل سكرتير للسفير الفرنساوى هناك، و هناك قابل \" مدام دونوييه Madam Dunoyer \" اللى كانت عندها بنت اسمها كاترين اوليمب دونوييه Catherine Olympe Dunoyer وقع ڤولتير فى غرامها. عيلة دونوييه دى كانت عيله بروتيستانت هربت على هولندا من اضطهاد المسيحيين الكاتوليك و اتسبب الموضوع فى مشكله فرجعوه أهله على فرنسا ، و فى فرنسا كمل نشاطه الشعرى و بقى معروف عنه انه عاشق للحريه و إن لسانه زى الكرباج.\n\nاياميها ، فى سنة 1717 ، ڤولتير كتب قصيده اسمها \" ريجينت Régent \" سخر فيها من \" فيليب دوق اورليان Philippe d'Orléans \" اللى كان بيتلقب \" ريجينت \" ، فإنتشرت من غير ما حد يعرف مين اللى كتبها ، و كتب فى اخر ابياتها \" كل المصايب دى انا شفتها مع انى لسه ما كملتش عشرين سنه \". ڤولتير كان عنده وقتها تلاته و عشرين سنه لكن تمويهه ، اذا كان هو اللى كتبها فعلاً ، مادخلش على السلطات فإتقبض عليه و اتسجن من غير محاكمه فى \" الباستيل \" و فضل مسجون فيه لغاية سنة 1718 بعد ماقضى فيه حداشر شهر. و هو معتقل كتب مسودة الملحمه اللى سماها \" المعاهدة \" و بعدين غير اسمها ل \" لاهنرياد La Henriade \" و كتب تراجيدية \" أوديب Œdipe \" اللى اشتهرت و من وقت خروجه من السجن بقى بيستخدم اسم \" ڤولتير \". لما طلع ڤولتير من السجن حاول ولى العرش انه يرضيه و يطيب بخاطره بعد اللى جراله فإداله فلوس لكن ڤولتير مقبلهاش و قاله : لا يا سيدى، انا بأشكر سموكم لإنكم امنتم اكلى بس أرجوكم ما تهتموش بسكنى تانى \".\nڤولتير كمل نشاطه الادبى بعد ما طلع من السجن و فى سنة 1718 عرض تراجيجيا \" اوديب \" فى المسرح و نجحت نجاح كبيرو انتشرت كلماته :\n” كهنتكم مش اللى الجهله فاكرينه \nفتصديقنا ليهم هو أساس علمهم “ \nملحمة \" لاهنرياد \" قال ڤولتير انه كتبها لهنرى الرابع و كانت عن حصار باريس سنة 1589 لكن فى الحقيقه الملحمه ناقشت التعصب الدينى و الصراعات الاجتماعيه و السياسه الفرنساويه.\n\nانتشر كلام ڤولتير و ذاع صيته و بقت مقتطفات من قصيدة \" المعاهدة \" بتتقرى فى الصالونات ، و اتفتحت له ابواب بيوت و قصور الأوساط المثقفه فزار \" روان Rouen \" و نزل فى قصر \" شاتو دو فو château de Vaux \" بتاع عيلة \" فيلار Villars \" و هناك وقع فى غرام الماريشاله \" مدام دى بيرنيريه Madame de Bernières \" مرات صاحب القصر لكن مالقاش تجاوب منها فسافر مع \" مدام روبلموند Madame de Rupelmonde \" على هولندا و بروكسيل و هناك قابل \" جان باتيست روسو Jean-Baptiste Rousseau \" لكن اختلفوا مع بعض للأبد ، و عرض مسرحية \" ماريامن Mariamne \" و نجحت نجاح كبير و ابتدت الفلوس تجرى فى ايديه. لكن فى سنة 1724 اتصاب بالجدرى و هو مقيم فى قصر \" ميزون château de Maison \" عند واحد من النبلا و عيى جداً و كان حايموت فيها فساب القصر ، لكن بعد ما مشى قامت حريقه كبيره فى الجناح اللى كان نازل فيه فى القصر و اتدمر باللى فيه.\nفى سنة 1726 حصلت بينه و بين \" الشفالييه دو روهان Chevalier de Rohan \" خناقه كبيره و قرر دو روهان انه ينتقم منه فإستدرجه لكمين و طلع عليه خدامينه فضربوه جامد بالعصيان و حس ڤولتير بإهانه كبيره فطلب من الشفالييه انه يبارزه لكن النبيل رفض انه يبارز مجرد شاعر من عامة الشعب ، و حاول ڤولتير انه يطالب بالعداله لكن ماحدش سأل فيه و مالقاش من السلطات غير التحقير و المذله ، فإتوعد انه مش حايسب حقه وانه حاينتقم فقبضوا عليه و رموه تانى فى سجن الباستيل ، و بعد كام اسبوع قالوا له انهم ممكن يطلعوه من السجن بشرط انه يمشى ، مش من باريس بس لكن من فرنسا بحالها ، فوافق و طلعوه و هاجر على انجلترا فى اغسطس 1726.\n\nبعد المشاكل اللى حصلتله و سجنه فى الباستيل اختار ڤولتير انجلترا كمنفى ليه فراح عليها فى اغسطس 1726. من انجلترا كتب جواب لصاحبه \" نيكولا كلاود تيريو Nicolas-Claude Thieriot \" قاله فيه عن انجلترا : \" انا عارف انها بلد بتحترم فيها الفنون و بتتكافىء ، و إن فيها فروق بين الطبقات ، لكن من غير ما تكون فيه فروق بين الناس بإستثناء الفوارق اللى بيفرضها فضل كل واحد منهم. البلد دى الناس بتفكر فيها بحريه و بنبل من غير ما يردعهم خوف دنىء. لو انا اتبعت هوايا حأستقر فيها من غير ماتكون عندى رغبه فى حاجه غير انى اتعلم ازاى أفكر \". مشكلة ڤولتير كانت احواله الماليه لكن رغم كده قدر يتغلب على المشكله دى و عاش فى لندن لحد سنة 1739. اقامته الجبريه فى انجلترا كان ليها اثر كبير على حياته و على ترسيخ افكاره و ده بيظهر فى جواباته لتيريو و مدام بونيير. قدر ڤولتير يتأقلم على العيشه فى انجلترا و يستعيد توازنه بسرعه و حسن الانجليزى بتاعه و بقى كمان بيكتب بيه ، و بيدرس بيه افكار نيوتن Newton فى الطبيعه و الفلسفه و نظريات بيكون Bacon و لوك Locke و مسرحيات شيكسبير Shakespeare و ميلتون Milton و درادن Dryden و غيرهم ، و بقى بيختلط بالأوساط الثقافيه الحره اللى بتؤمن بالفكر المفتوح المنطلق. فوق كده اتمعن ڤولتير فى النظام السياسى اللى بيدير انجلترا و فى نظمها التجاريه و البنكيه و ازاى انجلترا بتتمتع بحريه كبيره و حلم باليوم اللى يقدر فيه يشن حرب على الافكار الغلط الموجوده فى فرنسا عشان تبقى على الأقل زى انجلترا.\nقصيدة \" المعاهده \" كانت فيه نسخه منها سريه و مشوهه اتطبعت سنة 1732 ، ڤولتير و هو فى انجلترا نشر \" لاهنرياد \" سنة 1728 و كتب لها مقدمه بالانجليزى عن الشعر الملحمى. ابتدا ڤولتير يجمع مواضيع و يكتب مسودات تراجيديات بالاسلوب الشكيسبيرى لكن على الذوق الفرنساوى و \" تاريخ شارل الاتناشر Histoire de Charles XII \" و وثايق \" رسائل فلسفيه أو رسائل من انجلترا Lettres philosophiques ou Lettres anglaises \" اللى مدح فيها مزايا انجلترا لما تتقارن بفرنسا. لكن اهم اعماله ما ظهرتش الا بعد ما رجع فرنسا و استخبى فى \" شاتو دى سيرى Château de Cirey \" لغاية ما اتسمح له بالعيشه فى فرنسا. ڤولتير رجع فرنسا سنة 1729 ، و فى 1733 اتمثلت له تراجيديا \" بروتس Brutus \" ، و فى 1732 \" اريفيل Ériphyle \" و \" زايير Zaïre\" اللى استقبلهم الرأى العام استقبال كبير ، و فى 1733 \" المعبد الذوق Le Temple du goût \" اللى خلقته له معجبين و عدوين ، و فى 1734 كتابه \" تاريخ شارل الاتناشر \" اللى عمل ضجه كبيره.\n\nڤولتير ادرك اهمية الفلوس بالنسبه للى ما اتولدش من طبقة النبلا فإتجه لجمع الفلوس عن طريق المضاربات التجاريه و نجح وقدر يلم ثروه معتبره لكن نجاحه فى كل الميادين خلق له حساد و مهاترات ادبيه و نزاعات كانت بتخليه يفقد اعصابه. لكن لما حس انه بقى قادر على انه يقول رأيه بكل صراحه و بعلو صوته شجع نشر \" الرسائل الفلسفيه أو الرسائل الانجليزية \" بطريقه سريه و اتنشرت له \" ملاحظات على تأملات باسكال de Pascal notamment \". اتجهت الشكوك لڤولتير انه هو اللى حرض على الاحتجاج على معاملة الكنيسه لجثمان \" ادرين لوكوفرور Adrienne Lecouvreur \" اللى حرمتها الكنيسه إكمنها كانت ممثلة و انتشرت الوشايات و الدسايس ضده و اتحول كتابه \" الرسائل الفلسفية \" للمحاكمه قدام محكمة باريس و اتحكم عليه بالحرق و اتقبض على \" جور \" صاحب المكتبه اللى كانت بتبيعه و اترمى فى سجن الباستيل و خرجت اصوات تطالب بالقبض على ڤولتير.\nعيلة \" دى شاتيليه Du Chatelier \" الارستقراطيه كانت بتملك فى \" سيرى Cirey \"على حدود مقاطعة \" لورين \" سرايه معروف بـ \" سراية سيرى Château de Cirey \". ڤولتير كان على علاقه بالماركيزه \" ايميلى دو شاتيليه Émilie du Châtelet \" اللى كانت معجبه بيه فقرر فى 1734 انه يروح يعيش معاها فى السرايا عشان يحتمى بيها و بعيلتها من السلطات. ايميلى دى شاتيليه كانت من صغرها بتثقف نفسها و اتعلمت اللغه اللاتينى و كانت مياله للرياضيات و الميتافيزقيا ( ما وراء الطبيعه ) ، وصفها ڤولتير بإنها كانت \" حصيفة الرأى و ست ذوق و شغوفه بالتعلم \" و وصفها فى جواب لدردنال انها بالنسبه له اكتر من \" أب و أخ و ابن \". ايميلى راحت عاشت فى السرايا اللى كانت قديمه و متهدمه و لما وصل ڤولتير ساهم بمبالغ لترميمها و توضيبها فبقى فيها جناين جميله و اتوضبت المكتبه الواسعه و معمل الطبيعيات و صاله اللوحات الفنيه و الأود اللى كانت مخصصه للعلما و الادبا و الاصحاب اللى بيعدوا على السرايا من وقت للتانى. عاش ڤولتير مع الماركيزه و جوزها فى أمان أو شبه أمان من غير ما حاجه تزعجه او تقلق راحته ، لكن فى سنة 1739 شن عدد من صحابه القدام هجوم عليه بخصوص مؤلفاته \" رسالة إلى أورانى Épitre à Uranie \" و \" محب المجتمع \" و كان من ضمنهم الأب ديفونين \". ڤولتير كان بيعمل كمان ابحاث طبيعيه فى معمل القصر لكن ما اتخلاش عن ميوله الادبيه فكتب \" مبادىء فلسفة نيوتين Éléments de la philosophie de Newton \" ، و \" الزير Alzire \" ، و \" ميروب La Mérope \" ، و كوميديا \" الطفل المفقود L'Enfant prodigue \" ، و كتب \" عذراء اوريان La Pucelle d'Orléans \" فى تسع اناشيد ساخره بس لمجرد المتعه مش عشان النشر لكن سمح للصحاب بإستنساخها فنشروها و اتسببت له فى مضايقات.\n\nعاش ڤولتير فى قصر سيرى مع خليلته الماركيزه ايميلى دو شاتيليه ست سنين تقريباً متواصلين ، لكن فى الفتره دى عمل شوية سفريات كان منها سفره لهولندا سنة 1739. فىسنة 1740 مسيو و مدام شاتليه سافروا بروكسيل بسبب استدعائهم للمحكمه بخصوص قضايا مهمه و سافر معاهم ڤولتير و من بروكسيل سافر على \" كليف Kleve \" فى المانيا عشان يزور \" فردريك التانى ملك بروسيا Friedrich II de Prusse \" اللى كان بيراسله من سنة 1737. بعد ما زار ڤولتير المانيا مارجعش على سيرى لكن راح على باريس اللى لقاها بتعج بالكتاب المتحاسدين و المتصارعين و بالمنافقين من محترفين السياسه و برجال البلاط اللى ما بيتكسفوش من عمل اى حاجه. المره دى وضع ڤولتير كان اتغير و بقى عنده حاجات بتحميه من السلطات و لو ان الملك نفسه ماكانش يحبه. فى 1741 عرض تراجيديا \" التعصب أو محمد النبى Le fanatisme, ou Mahomet le Prophete\". التراجيديا دى كان كتبها سنة 1736 و اتعرضت اول مره فى \" ليل Lille \" فى 25 ابريل 1741 ، و هى تراجيديا من خمس فصول بتناقش التعصب الدينى. ڤولتير ذكر ان المسرحيه مش تاريخيه لكن بتناقش بس التعصب الدينى و بيقول المؤرخ الفرنساوى \" بيير ميلزا Pierre Milza \" ان من الجايز ان ڤولتير كان بيقصد مهاجمة التعصب المسيحى الكاتوليكى لكن اتجنب المواجهه عشان الكنيسه ما تعاقبهوش. سواء صح أو غلط ، ڤولتير على اى حال كان بينادى بالتسامح و بيحارب التعصب الدينى فى أى دين.\nالسلطات كانت على علم بعلاقة ڤولتير بفردريك التانى و حاولت الجهات العليا انها تستفيد من الموضوع فبعتوه سنة 1743 على برلين فى مأموريه دبلوماسيه ما نجحش فيها. ڤولتير كمان كان تحت حماية \" مدام دى بومبادور Madame de Pompadour \" اللى كانت من اقوى الشخصيات فى فرنسا اياميها و كان ڤولتير بيزورها من وقت للتانى فى سرايتها فى \" ايتيول Étiolles \" ، و كمان كانت ليه علاقات بـ \" لويزا دو بوربون ، دوقه مين Louise de Bourbon, Duchesse du Maine \" و كان بيزورها هى كمان فى سرايتها فى \" سو Sceaux \" ، و كانت ليه علاقات بـ \" الماركيز دارجنسون Marquis d'Argenson \" و الملك \" ستانيسلاس ليزينسكى دوق اللورين Stanislas Leszczyński, duc de Lorraine \" . ڤولتير كان فى حماية النبلا الكبار دول و بيهم كمان عليت مقاديره فإتعين فى وظيفة \" مؤرخ فرنسا \" و رشح نفسه للانضمام للاكاديميه الفرنساويه L'Académie française لكن طلبه اترفض اول مره لكن انتخب سنة 1746 رغم معارضة اللى سماهم \" طغمة الكهنوت \" فبقى من نبلا الحاشيه الملكيه و كتب قصيده مجد فيها النظام الملكى بعد \" معركة فونتوا Bataille de Fontenoy \". كل حاجه كانت ماشيه تمام مع ڤولتير لكن لسانه اللاذع و انتقاداته المره و سرعة غضبه و عداءه المنهجى للمسيحيه زود عدد عدوينه اللى اتكتلوا ضده. ڤولتير اتغاظ من المعارضه اللى اتجهت لتراجيديته \" سميراميس Sémiramis \" و هاج عليه و هاجمه الشاعر التراجيدى \" كريبون Crébillon \" و وصلت الحرب ضد ڤولتير لدرجة انه اتزعم ان كتاب ليه مش هو اللى كتبه.\n\nڤولتير رجع على \" سيرى \" و بعدين راح على \" لوينيفيل Lunéville \" الموجود فيها بلاط الملك ستانيسلاس و بعدين راح على \" كومرسى \" اللى كانت بتمثل فيها مدام دو شاتيليه ادوار فى مسرحيات هزليه و فى اواخر 1746 استقر فى لونيفيل. لكن فى الغضون دى كانت مدام دو شاتيليه وقعت فى غرام الشاعر الشاب \" سان لامبير Saint-Lambert \" و حبلت منه و خلفت عيل و ماتت فى 10 سبتمبر 1749 بعد الولاده. وفاة مدام دو شانتيليه كان صدمه كبيره على ڤولتير و سان لامبير و جوزها. اسودت الدنيا فى عين ڤولتير اللى كان بيحب مدام دى شانتيليه جداً فرجع على باريس و سكن مع \" مارى لويز ميجنو Marie Louise Mignot \" اللى كانت بتتلقب \" مدام دنى Madame Denis \" ، مدام دينى كانت بنت اخته \" كاترين ميجنو Catherine Mignot \". سكن ڤولتير معاها فى نفس البيت اللى كان سكن فيه مع مدام دو شانتيليه لكن حس بعدم الاطمئنان من الجو المعادى ليه فى باريس فقرر انه يروح يعيش فى برلين عند صاحبه الملك فردريك التانى.\nفردريك التانى وقت ماكان لسه ولى عهد بروسيا كان بدأ يراسل ڤولتير. فى جواباته الاولانيه كان بيتكلم بإعجاب كبير بڤولتير و كان بيسمى نفسه تلميذه ، وكان بيوريه اشعار و نصوص ادبيه كتبها و بيطلب منه يراجعها و يصححهاله و اتطورت المراسلات و وبقت بتشمل المواضيع الميتافيزيقيه. فردريك كان بيؤمن بالجبريه على عكس ڤولتير اللى كان لسه اياميها بيحاول ينقذ مبدأ حرية الاراده التقليدى. الامير فريدريك كان بيتظاهر بإنه بيعتنق اكتر المبادىء السياسيه التحرريه و الاخلاقيه لدرجة انه ألف كتاب ضد كتاب \" الأمير \" بتاع ميكافيلى فند فيه افكار ميكافيلى بخصوص فكرة السيطره بالقوه و الغش و الخداع و طلب من ڤولتير انه يهتم بالكتاب و ينشره و اترجاه انه لما يقعد على عرش بروسيا و يبقى ملك يروحله برلين عشان يشتغل معاه. فردريك اتنصب ملك على بروسيا سنة 1740 و راح ڤولتير زاره و انبهر بكلامه و افكاره جداً ، و بعد الزياره دى حصلت مقابلات تانيه ، و فى سنة 1743 حاولت السلطات فى فرنسا انها تستفيد من علاقة ڤولتير بفردريك فبعتته على برلين فى مهمه دبلوماسيه. فى كل مفابله كان فردريك بيلح على ڤولتير انه لازم ييجى يعيش عنده فى برلين و ينضم للطايفة الصغيره اللى بتضم مفكرين متحررين من الأديان التقليديه ، لكن ڤولتير ماكانش عايز يسيب مدام دو شاتيليه و يروح يعيش بعيد عنها. لما اتوفت مدام دو شاتيليه اببتدا يفكر انه يسيب فرنسا و يروح يعيش عند الملك فردريك فى برلين عشان يقدر يتمتع بالتفكير الحر و الكلام و الكتابه على مزاجه. وصل فواتير برلين فى يوليه 1750 و استقبل استقبال كبير و امن وسام عظيم و انعم عليه فردريك بمرتب ضخم و بقى من خاصته و فى امكانه يتكلم بحريه و يقول و ينكت زى ما هو عايز. كل شغلانته كانت انه يصحح و ينقح كتابات الملك فردريك الشعريه و الادبيه. مشى الموضوع على كده و طلب ڤولتير من مدام ينى انها تروح تعيش معاه فى برلين و سوى اوضاعه مع البلاط الفرنساوى و ضاع منه لقب \" وصيف الملك \".\nلكن الحال مادامش على كده ، ففى ظرف سنتين اكتشف ڤولتير انه اتخدع فى فردريك و انه مش زى ما اتصور و انه على عكس ما كان بيقول فى الحقيقه ملك بيؤمن بالقوه و السيطره و مبدأه هو \" الغايه تبرر الوسيله \" اللى قال عنه ميكافيللى . فى أول ديسمبر 1752 كتب ڤولتير لمدام دينى يقولها ان كل اللى بيفكر فيه دلوقتى هو انه يهرب بشرف ، و انه ناوى يدون قاموس صغير بيستعملوه الملوك اللى عندهم \" يا صاحبى \" يعنى \" يا عبدى \" ، و \" يا صاحبى العزيز \" يعنى \" انا مش مهتم بيك خالص \" ، و \" انا حا أسعدك \" يعنى \" حابقى استعملك لما احتاج لك \" ، و\" اتعشى معايا الليله \" يعنى \" حامسخرك الليله \".\n\n", "title": "فولتير"}
{"id": "26118", "url": "https://arz.wikipedia.org/wiki?curid=26118", "text": "الحضاره القبطيه\n\n", "title": "الحضاره القبطيه"}
{"id": "26121", "url": "https://arz.wikipedia.org/wiki?curid=26121", "text": "جيسى جين\n\nجيسى جين (Jesse Jane) ممثلة بورنوجرافية امريكية من اصل بريطانى اتولدت يوم 16 يوليو 1980 فى مدينة فورت وورث بولاية تكساس الامريكية ، واسمها الحقيقى سيندى تايلور (Cindy Taylor)\n\nجيسى جين بدأت حياتها مجندة صغيرة فى قاعدة عسكرية فى الإقليم الأوسط الشمالى الشرقى لامريكا ، وبعد كده سابت الخدمة فى الجيش الامريكى ورجعت للحياة المدنية ودخلت المدرسة الثانوية فى مدينة روز هيل بولاية كانساس وهناك اتعلمت الرقص وكانت فى مجموعة التشجيع لفريق الإسكواش ، وخلصت دراستها الثانوية بإمتياز فى المدرسة الثانوية فى مدينة مور بولاية اوكلاهوما .\n\nجيسى جين اشتغلت موديل لفساتين الزفاف وبعد كده صورت اعلانات عن سلسلة المطاعم الامريكية Hooter ، وبعدين قدمت فى المسابقة اللى اتعملت فى ولاية هاواى ونظمتها شركة Hawaiian Tropic علشان تختار موديلات للاعلان عن منتجاتها ، وفازت جيسى جين على زميلاتها الموديلات فى التصفيات المحلية والإقليمية ووصلت للأدوار النهائية . وفى المسابقة دى شافوها مديرين المسلسل الأمريكى Baywatch وأعجبوا بيها .\n\nفى شهر اغسطس 2002 خدت جيسى جين لقب ملكة جمال الفوتوجنيك ، وبعد كده اشتغلت موديل لعرض المايوهات البيكينى . وفى شهر ديسمبر 2002 مضت عقد احتكارى مع شركة Digital Playground لإنتاج الافلام البورنوجرافية جوه الأستديوهات ، وكان معاها الممثلات البورنوجرافيات تيرا باتريك (Tera Patrick) و ديفون (Devon) و جانا كوفا (Jana Cova) و تيجان بريسلى (Teagan Presley) وبعد كده عملت عملية تكبير لبزازها .\n\nفى سنة 2004 ظهرت جيسى جين على أغلفة مجلات Front و Hustler و Club و AVN و Maxim و The National Enquirer و US Weekly و In Touch و The Globe و Star وعلى قناة Fox News وقناة !E اللى استضافتها فى برنامج Celebrities Uncensored اللى بيقدمه المذيع الأمريكى المشهور هوارد ستيرن (Howard Stern) .\n\nجيسى جين هى رئيس تحرير المواد الجنسية فى مجلة Rock Confidenial ، وكانت مجلة Arena مصنفاها ضمن أسخن 150 ست على مر التاريخ .\n\nاول فيلم بورنوجرافى مثلته جيسى جين كان فيلم No Limits سنة 2003 مع الممثلة البورنوجرافية ديفون (Devon) ، وبعد كده خدت دور البطولة فى فيلم Beat the Devil وفى فيلم Loaded سنة 2004 قدام الممثل البورنوجرافى باريت بليد (Barrete Blade) .\n\nجيسى جين ظهرت مع فرقة Drowning Pool الغنائية على غلاف ألبوم Desensitized وفى الكليب المصور لأغنية Step up .\n\nجيسى جين شاركت فى حفل توزيع جوايز AVN لأفلام الدى فى دى بفيلم Island Fever 3 اللى اتصور فى جزيرة تاهيتى وفى جزيرة بورا بورا فى المحيط الهادى ، وبعد كده مثلت فيلم Island Fever 4 اللى اتصور فى نفس الاماكن .\n\nجيسى جين هى اللى بتقدم برنامج DP Tonight اللى بيتعرض على موقع شركة Digital Playground على شبكة الإنترنت .\n\nجيسى جين كانت النجمة الأولى فى فيلم Pirates سنة 2005 وفى الجزء التانى منه فيلم Pirates II سنة 2008 ، وكمان عملت اداء متميز فى فيلم Cheerleaders وفى فيلم Babysitters لدرجة أنها وصفت نفسها بالمخنثة بسبب إندماجها الزايد فى مشاهد الليزبيان .\n\nجيسى جين كانت متجوزة الممثل البورنوجرافى ريك باتريك (Rick Patrick) ، وعندها ابن من جوزها الأولانى ولدته سنة 2000 . وهى دلوقتى عايشة فى مدينة أوكلاهوما سيتى بولاية اوكلاهوما .\n\nجيسى جين كسبت الجوايز دى \n", "title": "جيسى جين"}
{"id": "26134", "url": "https://arz.wikipedia.org/wiki?curid=26134", "text": "بديعة صادق\n\nبديعة محمد صادق مطربة اشتهرت فى الأربعينات والخمسينات اتولدت فى 22 أغسطس 1923 فى مدينة ملوى فى محافظة المنيا فى صعيد مصر أبوها كان المدير الفنى لفرقة فوزى منيب .\n\nامها كانت بتروح مع ابوها فى رحلاته الفنيه و عشان كده اشتغلت فى الفن. رقصت بديعة وهي عندها 4 سنين و بعدين سابت الرقص للغنا ، وتولاها زكريا احمد ، وعلمها لغنا، وسمعها من النغمات الكثير ، وعملت فى فرقة بديعة مصابنى ، وقدمت استعراضات خفيفة والمونولوجات الفكاهية ،وعملت وتجولت مع فرق استعراضيه تانيه فى كل البلادالعربية زى فرقه على الكسار و فرقه حسين المليجى اللى بقت مع الوقت \"فرقه بديعة صادق\"\n\nاتجوزت من الفنان عبد الغنى النجدى ، وكان يكتب الاسكتشات والمسرحيات لفرقة بديعة ، ولها منه ابن واحد خالد اللى عايش دلوقتى فى سيدنى باستراليا لكن انفصلت من عبد الغنى النجدى, واتجوزت بعده من الموسيقار احمد علي سنة1952 وخلفت منه 5 ابناء هم احمد وطاهر وبديعة وناصر وإسماعيل.\n\nاشتغلت بالإذاعة مطربة ، وكانت بتقدم وصلتين كل شهر لغاية ماأعجب بصوتها محمد عبد الوهاب فقدمها معه فى فيلمه \"يوم سعيد\" ، وغنت له لحن ما أحلاها عيشة الفلاح ، لكن اسمهان لجأت للقضاء لأنها صاحبة الاغنية الاصلية ؛ فاضطر محمد عبد الوهاب لتقديم الاغنية على أسطوانة فى الفيلم ، بصوت أسمهان وبطريقة الدوبلاج تغني بديعة ( بلاي باك ) .\n\nاشتغلت بديعة برضه فى السينما وغنت ، بصوتها وصورتها فى فيلم تحت السلاح سنة1940 ، وغنت بصوتهابس فى فيلم \"سي عمر\" 1941سنة وفيلم ليلة الحظ سنة1945 وفي الفيلم الخامس \"ابن الشرق\" غنت بصوتها وصورتهاسنة 1947 ، واشتغلت برضه وغنت فى مسرحية \"العشرة الطيبة\" فشاركت الغنامع عبد الغنى السيد و شهر زاد .\nقدمت كل الوان الغنا من الأدوار والطقاطيق والقصايد والأوبريتات زى \"الدندورمة\" و\"مسعود الحطاب\" و\"عاشقة النيل\" وبرضه الاغنيات الوطنية والعاطفية ولها روائع فى الاعمال الشعبية زى اغنية الافراح يا محلي جمالك يا عروسة.\n\nومن اشهر أغنياتها بالإذاعة \"يا ما أحلى جمالك ياعروسة\" وهى من تأليف الاستاذ احمد جودة السحار (شقيق الاديب الراحل عبد الحميد جودة السحار) ومن تلحين زوجها التاني عازف الكمان احمد علي ، وغنت من ألحان عزت الجاهلي وعبد العظيم محمد وعبد الحليم نويرة ورياض البندك ومحمد صادق .\n\nسافرت فى أواخر الستينات للكويت مع جوزها اللى اشتغل فى الإذاعة الكويتية ، وغنت هناك . ولها أخت شقيقة كانت بتغني برضه هى كوكب صادق ام الممثلة اسعاد يونس ، واعتزلت وعمرها 70 سنه فى بداية التمانينات و رجعت واستقرت فى مصر فى بداية التسعينات من القرن اللى فات. من اعمالها المعروفة دورها فى الصورة الغنائية : \"الدندرمة\"\n\nتمثيل\n\n1. عبيد المال\nفيلم 1953\n\n2. ابن الشرق\nفيلم 1947\n\n3. خاتم سليمان\nفيلم 1947\n\n4. ليلة الحظ\nفيلم 1945\n\n5. سي عمر\nفيلم 1941 شاركت بصوتها\n\n6. يوم سعيد\nفيلم 1940\n\n7. وراء الستار\nفيلم 1937 غناء\n\nموسيقى\n\n1. الريف الحزين\nفيلم 1948\n\nمسرحية\n\n\nاوبريتات\n\n", "title": "بديعة صادق"}
{"id": "26140", "url": "https://arz.wikipedia.org/wiki?curid=26140", "text": "مترو ساو باولو\n\nمترو ساو باولو هو اسم نظام المترو فى المدينة ساو باولو, أكبر مدينة البرازيل. ويعتبر نظام المترو الاكثر حداثة للامريكتين, لكن مداها صغير جدا بالمقارنة مع غيرها من المناطق المركزية فى العالم ، والمحطات و60 كم 69. حاليا على توسيع نظامها.\n", "title": "مترو ساو باولو"}
{"id": "26141", "url": "https://arz.wikipedia.org/wiki?curid=26141", "text": "ليسيه الحرية\n\nمدرسة ليسيه الحرية فى مصر الجديدة او ( بالفرنساوي Lycée Al Horreya Héliopolis) هى واحدة من اعرق المدارس فى مصر و اسستها الجالية الفرنسية الموجودة فى الوقت ده و افتتحها الملك فاروق سنة 1937 و زيها زي بقيت المدارس الفرنسية فى الوقت ده كانت الدراسة فيها بالفرنساوي و لكن و من سنة 1961 لما أممها جمال عبد الناصر و بقى نظام التعليم فيها زي المناهح المصرية لكن مترجم للفرنساوي\n", "title": "ليسيه الحرية"}
{"id": "26149", "url": "https://arz.wikipedia.org/wiki?curid=26149", "text": "كلية النصر للبنات\n\nكلية النصر للبنات ( المعروفة قبل 1956 باسم \"English Girls College\") و معروفة لحد دلوقتى باسم الE.G.C.افتتحت المدرسه فى سنة 1935 و بتعتبر من اقدم و اعرق المدارس فى اسكندريه , المدرسه موجوده فى منطقة الشاطبى فى اسكندريه.فى يوم 27 ديسمبر 2010 قرر وزير التربيه و التعليم المصرى احمد زكى بدر فى خطوة مفاجأة وغير متوقعه و قبل امتحانات نص السنه بتأميم المدرسه , و مدارس تانيه قديمه و فى نفس المنطقه و ليها اسم زى الE.B.S و الليسيه , و تحويلها لمدرسه تجريبيه. القرار دا ضايق ناس كتير من خاريجين المدرسه و الطلاب و اولياء امورهم و نظموا وقفات احتجاجيه بشكل شبه يومى و مظاهرات و رفضوا قرار الوزير .\n\n", "title": "كلية النصر للبنات"}
{"id": "26164", "url": "https://arz.wikipedia.org/wiki?curid=26164", "text": "تعصب دينى\n\nالتعصب الدينى هو تعصب شخص او جماعه لدين معين او حتى لمذهب فى دين معين ، ممكن يتسمى كمان تطرف دينى او الهوس بأفكار دينيه متطرفه بتسيطر على الشخص او الجماعه اللى بتعانى منه. المتعصب الدينى عادة بيعتقد ان الدين او المذهب اللى هو بيؤمن بيه هو اللى صح و الأديان او المذاهب التانيه غلط و انه هو و اتباع الدين او المذهب اللى بيتبعه هما بس اللى صح و الباقيين بيتبعوا ديانات غلط. التعصب ممكن يوصل لدرجات عاليه من التطرف لدرجة ان المتعصب بيبقى مش بس بيعتقد انه هو اللى صح لكن كمان بيكره اتباع الأديان او المذاهب التانيه و بتسيطر عليه مشاعر عدوانيه ممكن تخليه يعتدى عليهم بالكلمه او بالفعل. التعصب و الهوس الدينى ممكن يوصلوا لأعمال اجراميه حيث ان المتعصب ممكن يتخيل ان من حقه محاربة اتباع الديانات او المذاهب التانيه مش بس بالأعتداء اللفظى لكن كمان بالإعتداء البدنى او على اماكن عبادتهم.\nالتعصب الدينى موجود فى كل الديانات لكن بالذات فى الديانات الابراهيميه و بالذات فى المسيحيه و الاسلام و خد أشكال عنيفه جداً عبر التاريخ و فى العصر الحديث بقى موجود بالذات بشكل عدوانى فى الاخير. فى العصور الوسطى قامت الحروب الصليبيه اللى لعب فيها التعصب الدينى دور كبير ، المسيحيين هاجموا المجتمعات اليهوديه فى اوروبا و عملوا مدابح فظيعه بإسم المسيحيه زى ما حصل فى مدابح اليهود فى الراين و فى مدبحة يورك. وقت الحروب دى انتشر التعصب بطريقه مريعه و المسيحيين سموا المسلمين كفار و المسلمين سموا المسيحيين كفار و اتعملت فظايع بإسم الدينين. بعد ظهور البروتيستانتيه انتشر التعصب المذهبى بين المسيحيين الكاتوليك و المسيحيين البروتيستانت و قامت حروب دمويه واستمرت فى العصر الحديث زى ما حصل فى الحرب الاهليه فى ايرلندا. التعصب المذهبى بين المسيحيين ما ظهرش بعد المذهب البروتستانتى و لا بعد نشوب الحروب الصليبيه ، فقبل كده بقرون سادت حاله من التعصب الدينى المذهبى ما بين اتباع الكنايس البيزنطيه و الكاتوليكيه من جهه و اتباع الكنيسه المصريه المونوفيزييه من جهه تانيه و ارتكب المسيحيين البيزنطيين مدابح رهيبه ضد المسيحيين فى مصر. ده كان فى العصور القديمه قبل ما تطور البشريه و تشع عصور التنوير و تظهر مبادىء حقوق الانسان ، لكن مع نهايات القرن العشرين انتشر التعصب الدينى فى المجتمعات الاسلاميه و سادت افكار متطرفه و استجدت صراعات مذهبيه ما بين السنه و الشيعه فى شرق المنطقه العربيه و حصلت اعتداءات على المسيحيين عن طريق افراد و جماعات متعصبه. الصراع السنى الشيعى و التعصب المذهبى اللى نتج عنه ماهواش هو التانى حاجه جديده ، فحتى قبل سقوط بغداد فى ايد المغول سنة 1258 كان فيه صراع داير ما بين السنيين و الشيعه فى المنطقه دى ، و فى العصر الفاطمى كانت فيه حالة من التعصب سايده مابين اتباع الخلافه العباسيه السنيه فى بغداد و اتباع الخلافه الفاطميه الشيعيه فى مصر.\n\nفى المجتمعات الغربيه ظهرت كمان احزاب و جماعات يمينيه متطرفه اختلطت فى مفاهيمها الافكار العنصريه و الدينيه و السياسيه و بقت بتستغل تطرف الإسلامويين و اعمالهم الإرهابيه للترويج لأفكارها و تحقيق مكاسب سياسيه.\n\nالتعصب الدينى زى التعصب العنصرى بيخلق جو من الكراهيه بين البشر ساعات بتوصل لنتايج كارثيه و حصول جرايم بشعه ضد الغير زى فى حالات الإرهاب و الإعتداء على الناس المنتمين لدين او عنصر او افكار مخالفه للمتعصب. التعصب الدينى مش شرط انه يتجسد على شكل اعتداءات جسمانيه ففى الاغلب بياخد شكل اعتداء كلامى ضد اصحاب الديانات و المذاهب التانيه و حتى كمان ضد نفس الناس اللى بينتموا لنفس الدين و المذهب لكن ليهم وجهات نظر و تفسيرات مخالفه لأفكار المتعصب اللى بيعانى فى الغالب من احادية التفكير. فى الاعتداءات الكلاميه بيوضح المتعصب انه هو اللى صح و المخالفين لدينه او مذهبه او افكاره غلط و بيستخدم عبارات دينيه و نصوص من كتابه المقدس ، و ممكن يستخدم احداث تاريخيه قديمه بطريقه سطحيه وساذجه زى مثلاً حروب الصليبيين اللى خلصت من قرون فيسمى الغرب الحديث \" الغرب الصليبى \" او إن المسلمين اضطهدوا المسيحيين و دفعوهم جزيه وده لشحن المتلقى بمشاعر الكراهيه ، و ساعات بيتجه للتهكم و السخريه او حتى الوعيد و التهديد. المتعصب بطبيعة الحال بيبنى أطروحته على اساس حاجه بيؤمن بيها او مصدقها لكن مش فى مقدوره انه يثبتها فبيستعين بكل الكليشيهات و الحيل لغاية ما بينتهى بالتهديد و الوعيد بالعقاب فى الاخره او حتى فى الدنيا عن طريق المتعصب نفسه لإرهاب المتلقى من مغبة رفضه افكاره. تجسيد تالت من اشكال التعصب الدينى هو الاعتداء الصامت بمعنى ان المتعصب ما بيتعاملش مع اصحاب الديانات او المذاهب التانيه لا بالفعل و لا بالقول و بيعتبرهم مش موجودين و لا بشر عايشين حواليه و ده شكل موجود فى العنصريه كمان. وقت الحروب الصليبيه كان بيحصل ان ملك او امير صليبى يعمل اتفاق مع الملك المسلم لكن الكنيسه كانت بتخلصه من اتفاقه بحجة ان المسلم كافر ماتنفعش تتعمل معاه اتفاقات و ان اتفاقه لاغى من الاصل.\nالتعصب حاجه بيكتسبها الشخص المتعصب من المجتمع اللى عايش فيه. المجتمعات المقفوله عادة هى المجتمعات اللى ممكن يسود فيها التعصب على عكس المجتمعات المفتوحه اللى الاشخاص بيفكروا فيها بحريه و بيعتبروا نفسهم جزء من العالم مش العالم كله. المجتمعات الاوروبيه قبل الحروب الصليبيه كانت مجتمعات منغلقه و متخلفه و بيعمها التفكير الغيبى و كان بيسيطر عليها القساوسه و الإقطاعيين فكان سهل نشر الافكار الدينيه المتطرفه و مشاعر الكراهيه بين الناس لإستخدامهم فى حروب ضد المسلمين. بيتعلم الطفل التعصب الدينى من امه او ابوه او الاتنين فى البيت و هو صغير ، او بره البيت بعد ما بيكبر عن طريق الاختلاط بأشخاص متعصبين او بالسيطره على تفكيره عن طريق رجال دين بيروجوا لأفكارهم المتطرفه و المعاديه للغير و ممكن يدخلوا فى عقله ان من حقه ، و ساعات من واجبه ، الاعتداء على اتباع الاديان و المذاهب التانيه. مع التطور التكنولوجى بقى فى امكان رجال الدين دول انهم يوصلوا افكارهم العدوانيه للمتعصب المتلقى وهو فى بيته ، و المتعصبيين الدينيين بقى فى امكانهم عن طريق الانترنت نشر افكارهم و التحريض على أتباع الديانات و المذاهب التانيه.\n\nعلى المستوى الفردى ، الشخص المتعصب اللى بتتملكه احاسيس بالكراهيه ضد اتباع الأديان و المذاهب و الفلسفات التانيه ما بيسألش نفسه ايه اللى هو شخصياً ممكن يستفيده من خروج شخص من دين او مذهب تانى و الانضمام لدينه او لمذهبه. بطبيعة الحال بتلعب الامراض النفسيه المرتبطه بالكبت و العدوانيه و غيرها أدوار فى تكوين مزاج الشخص المتعصب اللى ما بيدركش لاعقلانية الافكار اللى مسيطره عليه. فى 22 يوليه 2011 ارتكب نرويجى متعصب مجزره رهيبه ضد اطفال و شبان نرويجيين بسبب كرهه للمسلمين و الاشتراكيين.\n\nمفكريين تنويريين اوروبيين حاربوا التعصب و من اشهرهم \" فولتير \" ( 1694 1778 ) و قدرت اوروبا انها تتطور و تخرج من ظلمات الغيبيات و تأسس الدوله السيكولاريه اللى فصلت الدين عن الدوله و بقى المواطنين رعايا للدوله المدنيه الحاكمه بغض النظر عن دياناتهم او مذاهبهم فخفت حدة التعصب الدينى بدرجه كبيره. فى العصر الحديث استمرت الصراعات الدينيه و المذهبيه فى منطقة الشرق الاوسط و انتشر فيها المتعصبين الدينيين و الوعاظ المتعصبين ، و من وقت للتانى بقت بتحصل اعتداءات على اتباع الديانات و المذاهب التانيه و حتى على دور عبادتهم بحيث ان المنطقه بقت اكتر منطقه مرتبطه فى اذهان الناس فى العالم بالتعصب الدينى.\n\n\n", "title": "تعصب دينى"}
{"id": "26168", "url": "https://arz.wikipedia.org/wiki?curid=26168", "text": "موليير\n\nموليير Molière - اسمه الأصلى چان باپتيست پوكلان Jean Baptiste Poquelin - (پاريس، 15 يناير 1622 - پاريس، 17 فبراير 1673) كاتب مسرحيات و ممثل فرنساوى كبير بيعتبر واحد من اهم اساتذة الكوميديا فى تاريخ الفن المسرحى الاوروبى و رائد الملهاه فى العالم و مؤسس \" الكوميديا الراقيه \". مثل حوالى 95 مسرحيه منها حوالى 31 من تأليفه. بتمتاز مسرحياته بالبراعه فى تصوير الشخصيات و بالظرف فى تكوين المواقف و القدره على التضحيك. بيظهر ده فى مسرحياته العظيمه \" مدرسة الأزواج \" (1661) ، و \" مدرسة الزوجات \" (1662) ، و \" ترتوف \" (1664) ، و \" البخيل \" (1668) ، و \" النساء العالمات \" (1672) ، و \" عدو البشر \" (1670) ، و \" المريض بالوهم \" (1673) ، و \" طبيب رغم انفه \" (1666) ، و \" امفيتيريون \" اللى اقتبسها من مسرحية الشاعر اللاتينى پلاوتس Plautus.\n\nغضبت عليه الكنيسه و القسسه لدرجة إن قسيس طالب بحرقه بالحيا و ده بسبب مسرحيته \" ترتوف \" اللى اتكلم فيها عن النفاق الدينى لكن \" لويس الاربعتاشر ملك فرنسا Louis XIV de France \" رعاه و حماه من اعدائه. كان ليه تأثير كبير على تطوير المسرح فى اوروپا و العالم.\n\nفيه مسرحيات لموليير ظهرت فيها شخصيات مصريه. فى مصر اترجمت و اقتبست مسرحيات ليه من أواخر القرن التسعتاشر ساهمت فى تطوير المسرح المصرى و الأدب المصرى الحديث عموما.\n\nحياة موليير مش معروف عنها الكتير و فى قصتها بتختلط الحقايق بالإفتراضات و المتناقضات. فبعد وفاته ضاعت كل متعلقاته فماكانش قدام المؤرخين غير إنهم يعتمدوا على السجلات المدنيه و الكنسيه عشان يلاقوا معلومات عنه.\n\nاتولد موليير فى قلب پاريس فى فرنسا ، و السجلات بتوضح انه اتعمد فى 15 يناير 1622 بإسم \" چان-باپتيست پوكولان \". امه \" مارى كريسيه Marie Cressé \" اللى كانت ست متدينه من عيله برجوازيه ميسوره اتوفت لما كان عنده حوالى عشر سنين ، فقام بتربيته و رعايته ابوه ، اللى كان بيشتغل ضمن موردين سجاجيد و فرش القصر الملكى و خدام للملك ( valets de chambre tapissiers ) ، و دى كانت شغلانه اتوارثتها عيلته اب عن جد. بعد ما اتوفت امه اتجوز ابوه ست تانيه لكن ماعمرتش وياه و ماتت فعاش چان-باپتيست مع ابوه لوحدهم فى شقه فوق \" پافيليون دى سينج Pavillon des Singes \" فى \" شارع سان هونوريه Rue Saint-Honoré \" . و اداله ابوه تعليم كويس فى \" كوليج دى كليرمون Collège de Clermont \" ( دلوقتى ليسيه لويس الأكبر Lycée Louis-le-Grand ) اللى اتعلم فيها عدد من نوابغ فرنسا و منهم فولتير ، و كانت تبع اليسوعيين ( الچيزويت Jesuit ). دكان ابوه كان جنب حتتين بتتعمل فيهم عروض مسرحيه ، \" پونت-نوف Pont-Neuf \" كان ممثلين الشوارع بيعرضوا فيها أعمال تهريجيه بسيطه ، و \" أوتيل دى بورجونى Hôtel de Bourgogne \" و ده كان مسرح ملكى بتتعرض فيه تراچيديات و كوميديات جاده. بطبيعة الحال جان-باپتيست كان بيتفرج على تمثليات ممثلين الشوارع و كان بيشوف مسرحيات فى المسرح اللى كان بيروحه مع جده أبو أمه اللى كان بيحب الفن. بعد چان-باپتيست ما خلص المدرسه درس الحقوق فى \" اورليان Orléans \" و اتلمذ فى دراسة الفلسفه على ايدين \" جاسيندى Gassendi \" اللى حببه فى الشاعر اللاتينى \" لوكريس Lucrèce \" فترجم له مع زميله فى الدراسه \" هسنو Hesnaut \" أشعار ضاعت ترجمتها و مافضلش منها غير فقرات دسها فى مسرحيتة \" عدو البشر \". بعد ما خلص چان-بابتيست دراسة الحقوق اشتغل محامى لفتره قصيره ما اترافعش فيها غير فى قضيه واحده.\n\nرغم ان ابوه كان عايز يمشى على تقاليد عيلته و يورث ابنه مهنته فى خدمة القصر الملكى لكن چان-باپتيست هجر الفكره سنة 1643 و هو عنده 21 سنه بعد ما قرر انه يتجه للمسرح. بيتقال ان جده أبو أمه \" لويس كريسيه Louis Gressé \" هو اللى حببه فى المسرح لإنه كان بياخده معاه المسارح فكان بيندمج فى المسرحيات و لما بيروح البيت بعد العروض كان بيقعد يفكر فى اللى شافه. وبيتقال ان ابوه اللى كان فظ و بخيل كان معارض انه يشتغل فى المسرح و هدده و عمل كل اللى فى وسعه عشان يمنعه.\n\nفى يونيه 1643 اشترك موليير مع تلاته من أسرة بيچار Béjart ( مادلينا Madeleine و چوزيف Joseph و أخته چنيفيف Genevieve ) و سبعه تانيين و استاذه القديم \" چورج پينيل George Pinel \" اللى سمى نفسه \" لاكوتور La Couture\" فى تكوين فرقة مسرحيه إسمها المسرح الباهر \" ايلوستر تياتر Illustre \" لإنتاج و تمثيل مسسرحيات. أقدم وثيقه بيظهر عليها اسمه الفنى \" موليير \" بترجع لتاريخ 28 يونيه 1644 ، مش معروف ليه چان-باچتيست غير إسمه لموليير لكن بيتقال انه عمل كده عشان ما يحرجش ابوه اللى كان بيعتبر شغل المسارح عيبه. من الوقت ده وهب موليير حياته للفن بالكامل لحد وفاته بعد تلاتين سنه.\n\nمفيش حد من الفرقه كان ممكن يتسمى ممثل ماعادا \" ماديلينا بيچار Madeleine Béjart \" اللى كانت ممثله بحق و حقيقى. كونتراكت تكوين الفرقه اتمضى فى چاريس فى ضهرية 30 يونيه 1643 فى بيت ماريا ايفرييه ، و شهد عليه اندريه مارشال محامى البرلمان و مدام ماريا ايفرييه حرم المرحوم چوزيف بيچار و كانت أم مادلينا و اخواتها ، و مدام فرنسيس ليجيون أم عضوة الفرقه كاترينا ديسورييه. البند الرئيسى فى الكونتراكت كان ان اعضاء الفرقه بيتمتعوا بحريتهم و إن من حق أى واحد فيهم إنه يسبيب الفرقه وقت مايحب بشرط التبليغ عن نيته قبل ما يسيبها بأربع تشهر ، و برضه كان ممكن الإستغنا عن خدمات أى شخص فى الفرقه بشرط تبليغه قبلها بأربع تشهر. و من الشروط التانيه ان مفيش حد له حق الإعتراض على الدور المسرحى اللى يديهوله المخرج و فى حالة إن المخرج ما اداش ادوار تبقى عملية توزيع الأدوار بالتصويت. ماديلينا كانت الوحيده المعفيه من الشرط ده و كان من حقها تحتار دورها بنفسها زى ماهى عايزه \" نظراً لإعتراف الكل بمواهبها العاليه \".\n\nالممثله الموهوبه أم شعر أحمر \" ماديلينا بيچار \" اللى بيعتقد إن موليير وقع فى غرامها قدرت تقنعه إنه يأجر تياترو يعرض فيه مسرحيات الفرقه ، ففضلت فرقتهم تأجر تياترو ورا تياترو و تتصاب بفشل ورا فشل لغاية ما اتراكمت الديون على موليير ، اللى كان مدير الفرقه الفعلى رغم صغر سنه ، و اتسجن بسببها مرتين سنة 1645 ، و من العوامل اللى سببت الفشل إن فى القرن السبعتاشر جمهور المسرح فى باريس كان عدده مش كبير ، و وقت ما ابتدا موليير يعرض مسرحياته كان موجود تياتروهين كبار و مشهورين فى پاريس فكان صعب على موليير انه ينافسهم بمجرد فرقه تمثيل جديده مش مشهوره ، و صحيح ممثلينها كانوا متحمسين لكن كانت بتنقصهم الخبره.\n\nمع ان فرقة موليير كان اسمها \" فرقة المسرح الباهر \" لكن بدايتها ماكانتش باهره و ما كانش قدام الفرقه غير انهم تسيب باريس و تروح على الأقاليم. من أواخر سنة 1645 و لمدة ما تقلش عن تلاتاشر سنه لف موليير بفرقته على نواحى ريف فرنسا وقدم عروض. من الفتره بدأ موليير يكتب مسرحيات لفرقته بنفسه. فكتب أول مسرحيته المعروفه \" الطبيب الطاير Le Médecin volant \" و \" غيرة باربويليه La Jalousie du barbouillé \" و المغفل L'Étourdi \". فى 1645 موليير قابل \" الأمير كونتى Conti \" زميله من أيام المدرسه و أعجب كونتى بيه و عرض عليه انه يشتغل سكرتيره لكن موليير رفض بسبب حبه لمهنته و تعلقه بفرقته و لإنه كان حريص على استقلاليته.\n\nفرقة موليير كان عدد ممثلينها 25 و ده كان بيعتبر عدد كبير بالنسبه لفرقه متجوله. التنقلات فى الأرياف و بين المدن لتقديم عروض مسرحيه ما كانتش حاجه سهله اياميها ، و كان لازم يكون مع الفرق تصاريح عادة السلطات كان بترفض تطلعها و كانت هى اللى بتحدد تمن التذاكر بحيث انها ماتكونش غاليه على اهل الريف. وغير كده كانت بتحصل منافسات ما بين الفرق و خناقات على ساحات العرض.\n\nموليير قابل فى تجواله فرقه تانيه كان بيرأسها واحد اسمه \" شارل دوفريسن Charles Dufresne \" كان اكبر منه فى السن و فى الخبره ، و اتكلموا عن دمج الفرقتين مع بعض ، و بعد مشاورات مع ماديلينا وافق موليير فإندمجت الفرقتين و بقى موليير هو الرئيس الروحى و دوفريسن الرئيس الإدارى. دمج الفرقتين كان مفيد لفرقة موليير إكمن فرقة ديفوريسن كانت بتتمتع بحماية \" دوق دى اپيرنون duc d'Épernon \" و دى كانت حاجه مهمه اياميها لإنها كانت من جهه بتدى ورقة تعديه للفرق المتنقله ، و من جهه تانيه كانت بتحميها لإن ايامياها ما كانتش فيه حمايه قانونيه للفرق المتجوله.\n\nمثلت الفرقه تراچيديات و كوميديات و مسرحيات للكاتب كورنيل ، الكوميديات كانت عباره عن تمثليات قصيره عادة عن مواضيع مش محتشمه و فيها كلام فظ كان بيعجب جمهور الارياف اللى ما كانش ميال للتراچيديا. موليير اللى كان بيحب يمثل التراچيديات اكتشف ان التراجيديا مش مناسبه ليه بعكس الكوميديا اللى بيتقبلها منه الجمهور، و انه اتخلق للكوميديا مش للتراچيديا.\nفترة التجوال دى ماإتعثرش ليها على تواريخ محدده ، لكن سجلات المجالس البلديه و الكنايس بتوضح ان فرقة موليير قدمت عروض هنا و هناك زى فى نانت Nantes سنة 1648 ، و فى تولوز Toulouse سنة 1649 ، و قدمت عروض فى ليون Lyons بطريقه متواصله من اواخر 1652 لحد صيف 1655 و فى 1657 ، و فى مونپيلييه Montpellier فى 1654 و 1655 ، و فى بيزييه Bézier فى 1656. مفيش شك ان الجولات دى لعبت دور كبير فى حياة موليير الفنيه و اديته خبره كمدير فنى و فى التعامل مع المؤلفين و الممثلين و الجمهور و السلطات و كمان فى تثقيل موهبته فى ملاحظة الناس اللى بقوا شخصيات و نماذج بشريه فى مسرحياته ، و بيتقال انه و هو فى بيزيه كان بيروح يقعد عند واحد حلاق اسمه \" جيلى Gély \" عشان يتفرج على وشوش الزباين و يسمع كلامهم و حكايتهم ، فلما رجع باريس سنة 1658 كانت خبرته و قدراته الفنيه متينه. أول مسرحيتين معروفين لموليير من الفتره دى هما \" المغفل L'Étourdi ou les Contretemps \" و قدمها فى ليون سنة 1655 و \" خناقة حب Le Dépit amoureux \" و قدمها فى بيزييه سنة 1656.\n\nمع مرور الوقت اتحسن اداء فرقة موليير و بقى الممثلين عندهم خبره و ثقه فى النفس ، و فى يوم من الأيام فى سنة 1658 و الفرقه فى \" روان \" حضر الكاتب \" پيير كورنيل Pierre Corneille \" مسرحيه قدمتها الفرقه و عبر ليهم عن اعجابه بالأداء و بالممثله الجميله \" مودموزيل دو پارك Mlle du Parc \" اللى ألف لأجل عيونها بعد كده \" ماركيزة المحطه \" ( اسمها الأصلى كان ماركيزا-تريزا دو جورلا Marquise-Thérèse de Gorla ) . زيارة كورنيل اللى ماكانتش متوقعه كانت فاتحة خير على موليير و فرقته و تبعها رجوعهم لپاريس كممثليين حقيقيين مش مجرد هواه.\n\nالحظ جه لموليير و هو فى اورلين لما وصلته دعوه من \" فيليپ دوق اورلين Philip duc d'Orléan \" أخو الملك لويس بإنه يعمل عروض فى پاريس ، و باب الشهره اتفتح له فى عصرية يوم 24 اكتوبر 1568 لما قدم تراجيديا \" نيكوميد Nicomede \" تأليف الدراماتيست \" كورنيل Corneille \" فى صالة الحرس فى سراية اللوفر قدام الملك لويس الاربعتاشر. بعد ما خلصت المسرحيه موليير وجه كلامه للملك و قال : \" ميرسى على حضور عرض فرقتنا المتواضع ، و ارجو انك تسامح الهفوات اللى بتحصل وقت التمثيل \" ، و بعدين طلب السماح بتقديم عرض مسلى ، و لما قال كده عليت الأصوات فى الصاله تنادى بتقديم \" الدكتور العاشق Le Docteur amoureux \" ، فوافق الملك و اتمثلت المسرحيه اللى كانت من تأليف موليير و مثل فيها دور الدكتور و ابدع فيه و نال اعجاب الملك و الموجودين. وصف موليير مسرحية \" الدكتور العاشق \" بإنها كانت عمل بسيط اداله شوية شهره عند جمهور المسرح. نجاح موليير فى اللوفر طوالى خلاه محبوب عند الاسره الملكيه و سمح له الملك لويس بالإستقرار فى باريس و تقديم مسرحياته ، و بقى فيليپ دوق اورلين راعيه، لكن مش معروف بالظبط درجة رعاية الدوق لموليير لكن الرعايه دى استمرت سبع سنين لغاية ما الملك لويس نفسه بقى هو راعى فرقة موليير اللى اتسمت \" فرقة الملك Troupe du roi\". التطورات دى إدت شهره للفرقه و پريستيج جامد ، فبقت بتتعزم لعرض مسرحيات فى قصور النبلا و كبار رجال الدوله و بقى الممثلين بتتقدم ليهم مساعدات ماليه لكن المساعدات دى كانت عادة وعود و على الورق بس مش أكتر من كده ، فكان موليير لازم يكافح و يناضل و ينافس عشان فرقته تقدر تستمر. أول مره اتشار لفرقة موليير فى الجرانيل كان فى 15 فبراير 1659 لما أشاد \" لورييه \" محرر جورنال \" الهة تاريخ الشعر و الأدب \" بفرقة موليير و وصف موليير بالممثل الأول فى الفرقه من غير ذكر اسمه و قال إن \" الفن الكوميدى بقى من الفنون المعترف بيها بجداره \".\n\nمن الشخصيات المهمه اللى انضمت لفرقة موليير بعد رجوعها لباريس كان الممثل \" لاجرنج La Grange \". اهمية لاجرنج مش فى التمثيل لكن فى انه بعد ما انضم للفرقه بقى يكتب مذكرات يوميه عن الفرقه و ده ادى فكره كبيره للمؤرخين عن الاحداث اللى مرت بيها الفرقه.\n\nمن وقت رجوع موليير لپاريس كل المعروف عنه مرتبط بس بنشاطاته كمؤلف و ممثل و مدير مسرحى ، ده رغم المحاولات اللى عملها عدد من المؤرخين الفرنساويين عشان يتعرفوا على حياته الشخصيه عن طريق تحليل مسرحياته ، لكن استنتاجاتهم كانت بالأحرى عن \" ايه اللى ممكن يكون موليير عمله فى حياته \" مش \" ايه اللى عمله موليير بجد فى حياته \". للأسف مفيش معلومات عن حياة موليير غير شوية تخمينات و قصص مش حقيقيه. و رغم ان موليير كان من غير شك مؤلف كبير لكن ما كانش أديب بالمعنى المعروف. موليير كتاباته كانت قليله بحيث صعب يتقال انه كان اديب و انه كتب للنشر. مسرحيات موليير كانت معموله للمسرح بس ، و ساب سبع مسرحيات من غير نشر ، و عمره ما نشر مجموعه مسرحيه ، و ما كانش - على حسب المعلومات الموجوده - بيهتم بإعادة قراية النصوص اللى كتبها. الكوميديا بالنسبه لموليير كانت بتتكتب للتمثيل على المسرح مش للقرايه. من ناحيه تانيه، موليير ماكانش عنده وقت يخليه يقعد يفكر و يخطط للى حايكتبه. المنافسه و الصراع للبقاء كانوا اساس كل حياة موليير الفنيه ، و قدر بقدراته إنه يكسب المنافسه تقريباً بمجهوده هو بس ، و قدر يحافظ على فرقته و استمراريتها بقدراته الشخصيه الفذه.\n\nپاريس وقت مارجعت فرقة موليير ليها كان فيها تلت فرق بتعرض مسرحيات بصفه دايمه هى \" فرقة سكارموش الإيطاليه la troupe italienne de Scaramouche \" ، و مسرح بولوت ، و اوتيل دى بورجونى l'Hôtel de Bourgogne . اوتيل دى بورجونى كانت بتتلقب بـ \" الفرقه الملكيه \" و بتاخد إعانات دوريه من الدوله و بالتالى كانت الفرقه المنافسه الحقيقيه. اياميها ما كانش فيه حاجه اسمها \" حقوق تأليف \" و أى فرقه كانت ممكن تاخد أى نص على مزاجها و تمثله من غير موافقة صاحبه. فرقة موليير بقت بتشارك تياترو \" پيتى-بوربون مع \" فرقة سكارموش الإيطاليه \" و كانت العلاقات مابين الفرقتين كويسه. الفرقه الطليانيه سابت پاريس بعد شويه و رجعت ايطاليا فبقى تياترو الپيتى-بوربون مافيهوش غير فرقة موليير اللى كانت بتضم وقتها : موليير Molière ، و ماديلينا بوچار Madeleine Béjart و أخواتها جوزيف بوچار Joseph Béjart و لويس بوچار Louis Béjart ، و المودموزيل الحلوه \" دو پارك Du Parc و جوزها جرو رينيه Gros-René ، و شارل دوفريسن Charles Dufresne ، و المومدموزيلات دى برى de Brie و ايرميه ، و كان فيه موظف اسمه \" كروازاك \" كان بيعمل كذا حاجه منها اعادة كتابة الأدوار ، و تلقين الممثلين وقت العرض ، و ساعات كان بيطبل ، و كان بيراجع المعونات و بيراقب بيع التذاكر ، و فى الاحتفالات كان بيقف على بوابة التياترو عشان يرحب بالجمهور ، و كان هو الوحيد اللى ماهيته ثابته 2 ليفر يوماتى. بقية أعضاء الفرقه كانت مرتباتهم من تقسيم الفلوس اللى بتفيض بعد خصم المصاريف.\nأول مسرحيه عرضها موليير فى پاريس كانت كوميديا \" المتحذلقات السخيفات Les précieuses riddicules \" اللى اتهكم فيها على طايفه من الستات الارستقراطيات اللى كانوا بيعملوا صالونات ادبيه ، لكن لسؤ بخته شله من الستات الارستقراطيات ، من ضمنهم ماركيزه من بلاط الملك لويس إسمها \" مدام دى رامبويليه Madame de Rambouillet \" و دى كانت ست منفوخه شايفه نفسها من أصحاب الذوق الرفيع فى پاريس ، حسوا انهم اتهانوا. الكوميديا دى نجحت لدرجة ان موليير ضاعف تمن تذاكر الدخول ، و نالت المسرحيه اعجاب الملك لويس بعد ما عرضتها الفرقه عليه فى القصر ، لكن تهكمه على الارستقراطيات اللى كان من ضمنهم مدام دى رامبويليه اتسبب فى معاداتهم ليه و قدرت مدام دى رامبويليه هى و ألاضيشها الارستقراطيين إنهم يوقفوا عرض المسرحيه لمدة اسبوعين .\n\nمن المحتمل ان العرض الاولانى لمسرحية \" المتحذلقات السخيفات \" كان فى تياترو \" پيتى-بوربون Petit-Bourbon \" اللى كان ملحق باللوفر. لكن فى 11 اكتوبر 1660 تياترو پيتى-بوربون اتهد فجاءه من غير انذار مسبق لموليير بإنه حايتهد و المحتمل ان مدام دى رامبويليه كانت ورا الموضوع عشان تطفشه من پاريس . مسيو \" دى راتابون \" اللى كان بيشرف على المبانى الملكيه امر بهد التياترو و اتحجج بإن الهد كان مفيش مفر منه لتوسيع صالات اللوفر التانيه. موليير فى الموقف الصعب ده اتماسك و اتصل بالأمير فيليپ عشان يساعده فطلع الملك لويس قرار بنقل فرقة موليير لصاله فى \" پاليه-رويال Palais-Royal \" كان بناها \" ريتشلو Richelieu \" كتايترو. لكن لإن الصاله كانت كبيره و مش مناسبه اضطر موليير إنه يوضبها و يغير شكلها لكن لما راحوا ينقلوا الديكورات و الاكسيسوارات من الپيتى-بوربون المهدود اتضح انها كلها اتكسرت. و لإن مصايب قوم عند قوم فوايد حاولت فرق بورجونى و بولوت انهم يستغلوا الموقف و يغروا ممثلين موليير بالإنضمام لفرقهم لكن الممثلين اتضامنوا مع موليير و رفضوا انهم يسيبوه ، و كتب لاجرنج فى مذكراته : \" كل الممثليين كانوا بيحبوا مسيو دى موليير لإنه كان بيعاملهم بطيبه و شرف و ما كانش عمره بيتأخر فى تقديم مساعدات ليهم مهما كانت و عشان كده قرروا انهم يشاركوه فى مصيره و بلغوه انهم مش حايتخلوا عنه مهما كانت الإغراءات و مهما كانت المرتبات اللى اتعرضت عليهم عاليه \". الوحيدين اللى سابوا فرقة موليير لكن قبل الأزمه دى كانت الممثله \" دو پارك \" و جوزها \" جرو رينيه \" و انضموا لفرقة بولوت و السبب كان حصول مشاكل فى الفرقه على توزيع الأدوار. الفرقه كانت كمان ضاع منها \" چوزيف بيچار \" بسبب وفاته فى 25 نوفمببر 1658 و ما قدمتش الفرقه حفلات لمدة اسبوع كحداد عليه.\n\nحاول موليير انه يراضى الارستقراطيات اللى اتقمطوا منه بسبب \" المتحذلقات السخيفات \" فقدم مسرحية جيلبير \" المتكلفه الحقيقيه و المتكلفه الكاذبه \" لكن المسرحيه دى ما نجحتش و استمر الهجوم عليه و اتقال عنه انه من ممثلين التراچيديا الفاشلين و انه مش نافع فى حاجه و انه مجرد مزيكاتى بلياتشو تعبان ، و اكتر من كده طلعوا ناس ادعوا انهم هما صحاب \" المتحذلقات السخيفات \" و إن موليير سرقها منهم. لكن فى مايو 1660 عرض موليير مسرحية \" سجاناريل، أو أبو قرون الوهمى Sganarelle ou le Cocu imaginaire \" و نالت نجاح كبير و اتعرضت 34 مره و مدحتها الجرانيل و قالت من ضمن ماقالت : \" الكوميديا دى اتربعت على عرش المسرح و هى افضل كوميديا اتعرضت لغاية دلوقتى \". بعد كده قدم موليير فى فبراير 1661 الكوميديا البطوليه \" دون جارسيا دى نافار، أو الأمير الغيور Dom Garcia de Navarre, ou le prince jaloux \" لكن فشلت فشل كبير و فرح عدوينه لكن فشلها كان حافز ليه انه يتجه للكوميديا الكامله و يبدأ فى تحضير مسرحية الميسأنتروپ \" عدو البشر Le Misanthrope \".\n\nالفتره اللى جت بعد الفشل الكبير اللى صاب مسرحية \" دون جارسيا \" عرضت فرقة موليير فيها عروض قديمه لغاية ما اتجهزت مسرحية \" مدرسة الأزواج L'École des maris \" اللى اتعرضت اول مره فى 24 يونيه 1661 و نجحت نجاح كبير و اتملا التياترو بالجمهور. موضوع مدرسة الزواج بسيط و مافيهوش تعقيدات و بينصب كله على الطباع لكن فيه رساله انسانيه كبيره كانت اياميها جديده على الناس. ابطال المسرحيه أخين واحد اسمه \" سجاناريل Sganarelle \" و التانى اسمه \" اريست Ariste \". و مع انهم اخوات لكن طباعهم متناقضه ، \" سجاناريل \" شخص طبعه خشن و مغرور و مفيش حاجه عاجباه و فوق كده عايش على تقاليد باليه على عكس \" اريست \" اللى اخلاقه كويسه و بيطلب الاحترام و التقيد بالشرف الانسانى و بالتعامل الاخلاقى مع كل الناس بما فيهم الضعفا و الستات و الاطفال و بيرفض الاكراه و بيفضل استبدال اخلاق الخشونه و الاكراه بأخلاق عقلانيه خيره فيها تيلورانسيه. الكلام ده اياميها كان حاجه جديده و كان مش سهل انه يتقال ، لكن الجمهور اتقبله و استمتع بيه و شاف فى شخصية \" اريست \" و كلامه نكهه غير نكهة مواعظ الوعاظ. موليير فى المسرحيه دى هاجم الاستبداد الأسروى و عادة قهر الضعفا فى الاسره و القسوه و الخشونه. موليير مثل دور \" سجاناريل \" ، و ظهرت فى المسرحيه لأول مره ممثله صغيره كانوا بيدلعوها بإسم \" مينا \" و دى كانت \" ارماندا بيچار Armande Béjart \" اللى اتجوزها موليير بعد كده. نجاح \" مدرسة الأزواج \" محت بالكامل الفشل اللى اتصابت بيه مسرحية \" دون جارسيا \".\n\nفى پاليه-رويال اتمثلت كل مسرحيات موليير الپاريسيه اللى بدإت \nمن سنة 1662. صالة پاليه-رويال بقت بتشارك فيها فرقه سكارموش الطليانيه بتقدم مسرحيات تلت تيام فى الإسبوع فكانت فرقة موليير فى الأيام دى بتروح تقدم عروض خاصه فى أماكن تانيه بره پاريس بمسرحيات كتبها موليير مخصوص و كان منها النسخه الاولى من مسرحية \" ترتوف \" اللى عرضها فى فيرساى Versailles.\n\nفى الفتره دى بقى فى پاريس ست فرق مسرحيه منها \" المودموزيل \" فى سان چيرمان ، و \" المسرح الأسپانى \" و كان بيضم رقصات ، و فرقة \" سكارموش الايطاليه \" اللى رجعت پاريس تانى.\nفى 26 ديسمبر 1662 عرض موليير مسرحيته الكوميديه الخالصه \" مدرسة الزوجات L'École des femmes \" لأول مره و اتسببت المسرحيه فى أزمه بسبب موضوعها اللى هز الجمهور وخلاه يعتبرها دليل على ان موليير ماعندهوش حاجه مقدسه إكمن المسرحيه اتهكمت على تقاليد اجتماعيه كانت راسخه فى المجتمع الفرنساوى ، ده رغم إن نقاد كبار اعتبروها من احسن مسرحياته. المسرحيه دى بتنتمى لـ \" الكوميديا الرفيعه \" و فيها دافع موليير عن الستات و فى حقهم فى اختيار جوازهم. الأزمه اللى سببتها المسرحيه اتعرفت بإسم \" نزاع مدرسة الزوجات La querelle de L'École des femmes \". المسرحيه كانت مبنيه على مسرحيه كتبها المؤلف \" پول سكارون Paul Scarron \" كان اقتبسها سنة 1655 من روايه اسپانيه ، و لغاية نص مارس 1663 كانت اتعرضت 30 مره و بعد استراحه قصيره اتعرضت من تانى 32 مره غير عروضها الخاصه فى قصور النبلا. نجاح المسرحيه خلا كتاب تانيين يحسوا بالغيره من موليير و حتى الكاتب الكبير كورنيل بقى يكتب تراچيديات يستهزاء فيها من موليير.\n\nفى 23 يناير 1662 ، فى بيت ماريا ايرفيه ، اتمضا كونتراكت جواز چان-بابتيست بوكلين دى موليير و الممثله \" ارماندا جريزيندا كلير اليزابيت بيچار Armande-Grésinde-Claire-Élisabeth Béjart \" . موليير كان عنده وقتها اربعين سنه و ارماندا كانت اصغر منه بحوالى عشرين سنه. اتقال فى الوثايق ان ارماندا كانت بنت زميلته فى الفرقه \" ماديلينا بيچار \" لكن فيه معاصرين للجوازه ذكروا انها كانت بنتها. موليير كان بيعرف ارماندا من وقت ماكانت طفله صغيره أيام ما كانوا بيدلعوها بإسم \" مينا \" و كان هو كمان بيدلعها و بيعلمها الكلام و الكتابه و كانت \" مينا \" بتسميه \" جوزى \". فكانوا الموجودين و موليير بيضحكوا من قولها.\nفى 20 فبراير 1662 ، و كان يوميتها يوم عيد اعتراف الصوم الكبير ، موليير و ارماندا اتجوزوا كنسياً فى كنيسة \" سان چيرمان لوكسيروا Saint-Germain-l’Auxerrois \" . و بعد العرض المسرحى ليلتها راحت الفرقه كلها على بيت موليير و ارماندا و احتفلوا بجوازهم و قال الشاعر شانيل قصيده وصف فيها ارماندا بغصن اخضر جميل متعلق فى شجره عملاقه.\n\nموليير خلف من ارماندا تلت عيال كان اولهم ولد اسمه \" لويس \" اتولد سنة 1664 و اتبنى تعميده الملك لويس نفسه ، لكن اتوفى بعد تمن تشهر و نص. من التلت عيال اللى خلفوهم ما كبرش منهم غير بنت واحده هى \" اسپريه-ماديلينا Esprit-Madeleine \" اللى اتوفت سنة 1723. لكن الجوازه دى ما كانتش جوازه سعيده و كانت حياة موليير و ارماندا كلها مشاكل و خناقات ، مش بس إكمن كان فيه فرق كبير فى السن بين الإتنين ، لكن لإن كمان ارماندا كان فيها طيش و تفاهه ما تناسبش موليير ، و كتر القيل و القال و اتشبه موليير ببطل مسرحيته \" سجاناريل Sganarelle \" ، و انتشرت اشاعات و قصص بقت بتمس \" ماديلينا \" أم أو أخت ارماندا و حبيبة موليير بتاعة زمان ، و لدرجة إن \" مونتفلورى Montfleury \" الممثل فى فرقة \" بورجونى \" المنافسه لفرقة موليير بعت جواب للملك لويس قال له فيه ان موليير اتجوز بنته ارماندا اللى خلفتها ماديلينا من علاقه مش شرعيه بيه. اعداء موليير اشاعوا ان موليير اتجوز بنته و موليير شاف ان السكوت من دهب و فضل السكات و عدم الرد على عدوينه. على كل الأحوال الجوازه دى ما كانتش مناسبه لموليير و كانت سبب فى تكدير حياته و لخبطتها ، و حاول انه يبعد حياته الشخصيه و مشاكله مع مراته عن شغله المسرحى عن طريق الانهماك فى الكتابه و التمثيل ، فإلف مسرحيات ورا بعض بسرعه منهم تلت مسرحيات كتبها فى النص الأولانى من سنة 1668.\n\nفى يونيه 1663 رد موليير على منتقدين مسرحيته \" مدرسة الزوجات \" بمسرحيه اسمها \" انتقاد مدرسة الزوجات La Critique de \"L'École des femmes \" اتهكم فيها على المنتقدين اللى طلعهم فى صورة جماعه من الناس مجتمعين فى بيت للعشا بعد ما شافوا مسرحية \" مدرسة الزوجات \" ، و ردت فرقة بورجونى على موليير بمسرحية \" ثأر الماركيزات La Vengeance des Marquis \". موليير ظهر بنفسه من غير ما حد يتوقع فى مسرح دى بورجونى و اتفرج على المسرحيه اللى بتهاجمه و هو متماسك و سقف كذا مره للحاجات اللى عجبته ، و بعدين فى الأخر قام و شاور بعصايته و مشى و ابتدا يجهز رده بمسرحية \" ارتجالية فرساى L'Impromtu de Versaille \" اللى عرضها فى اكتوبر. \" انتقاد مدرسة الزوجات \" و \" ارتجالية فيرساى \" كانوا مسرحيات نقاش من فصل واحد.\n\nفى مايو 1664 اتنست ضجة \" مدرسة الزوجات \" بسبب ظهور ضجه أكبر و أعنف بعد ما عرض موليير فى فيرساى مسرحيته \" ترتوف، أو المنافق Tartuffe, ou L'Imposteur \" و دى مسرحيه عملت فرقعه كبيره و اتسببت له فى مشاكل كبيره مع الكنيسه و القسسه حيث إن الموضوع كان بيناقش النفاق الدينى بطريقه كوميديه. عرض موليير \" ترتوف \" فى جناين فيرساى فى يوم احتفالات \" تسالى الجزيره الساحره \" ، و هاجت الكنيسه و القسسه بعد عرض المسرحيه و طالب قسيس بحرق موليير بالحيا. إتكتب فى سجلات القصر الملكى إن \" على الرغم من إن مسرحية مسيو موليير موجهه ضد المنافقين ، و كانت مسليه جداً، لكن الملك شاف ان فيه تطابقات خارجيه كتيره بين اللى ماشيين على الطريق الربانى الحقيقى و غيرهم من أصحاب القلوب الكدابه ... و جلالته ماقدرش يشوف تمييز بين النوعيتين، ده رغم إن مفيش أى شك فى حسن نية المؤلف، وعشان كده الملك قرر وقف عرض المسرحيه على الجمهور، و هو نفسه ماشافش عرض المسرحيه عشان ما يظهرش حضوره انه تحريض لمشاهدتها عن طريق ناس ممكن ميقدروش يمحصوا فيها كويس و بالتالى مش حايدركوا المعنى اللى قصده المؤلف \". بكده انتهى الموضوع بوقف عرض المسرحيه و اتعملت نسخه تانيه ، لكن الكنيسه و القسسه فضلوا معاديين لموليير طول حياته و حتى بعد مماته و ماحماهوش منهم غير الملك لويس نفسه. الملك لويس فى الواقع منع عرض المسرحيه لكن مامنعش قرايتها كنص. موليير قرا اجزاء منها للكاردينال \" كيجى \" مبعوث بابا الفاتيكان و قت زيارته للملك. الكاردينال ماشافش حاجه وحشه فى اللى قراه موليير فى حضور الملك و بالعكس عجبه. لكن الكنسيه فى فرنسا منعت قرايتها كمان بعد ما أصدر كبير الأساقفه \" هاردوين Hardouin \" بيان شجب فيه المسرحيه و وصف موليير بإنه بيستهزأ و بيتهكم على كل حاجه محببه بالنسبه للمؤمنين ، و امر بتجريم قرايتها و لو حتى بطريقه شخصيه ، و هدد بحرمان اللى يقراها من الكنيسه. و بعد البيان خرج القساوسه و الدعاه فى شوارع و أحياء پاريس للتنديد بالمسرحيه \" الكافره \" هى و اللى كتبها.\n\nموليير ما هاجمش المسيحيه لكن اتهكم على طايفه من رجال الدين المنافقين اللى بيستغلوا الدين لمصالحهم. لكن رد القسسه ما كانش على مستوى الفكره اللى عرضها موليير لكن واجهوه على مستوى اوسع و أشمل بإتهامه بإنه كافر و عدو للمسيحيه عشان يقدروا يقضوا عليه و يخلصوا منه.\n\nرغم التهديدات الجامده استمر موليير فى تكملة مشواره الفنى من غير ما يتزعزع و قدم مسرحية \" دون چوان \" اللى زادت الطينه بله و اللى ختمها بتدخيل البطل الكافر النار لكن بعد ما بهدل واتهكم و نكت على الجمهور. استقبلت الكنيسه و القساوسه المسرحيه بكراهيه كبيره و اعتبروها الأخت الكبيره لمسرحية \" ترتوف \" الممنوعه. على الرغم من ان موليير كان متوقع نجاح المسرحيه دى مادياً لكن المسرحيه دى فشلت مادياً و اتوقف عرضها لاسباب غامضه بعد العرض الخمستاشر و ما اتعرضتش تانى و لا حتى موليير طبعها رغم انها من أعظم مسرحياته. أول مره إتعاد تمثيل المسرحيه كان بعد حوالى خمسه وسبعين سنه من وفاة موليير.\n\nالقسسه بقدرتهم على منع \" تورتوف \" و \" دون چوان \" أثبتوا انهم اقوى طبقه فى فرنسا وقتها و ان الملك كان بيخاف منهم و بيعملهم ألف حساب ، حيث ان اعداء موليير من الطبقة الارستقراطيه مانجحوش فى اللى نجح فيه الرهبان و القسسه و ما قدروش يمنعوا مسرحيات اتهكمت عليهم.\n\nإحتشدت قوى الظلام الخايفه من الحريه الفكريه و معاهم الحاقدين ضد موليير. أعداء موليير كانوا كتير و كان منهم الكاتب الكبير \" فرانسوا فيليون \" اللى حرض كبير الأساقفه عليه و كتب له بإن موليير \" عدوانى و مقزز و مش عادل و شرير و كسول و محتال بيعادى عمل الخير \". لكن العدوين الرئيسيين كانوا رئيس الأساقفه و كاهن من كنيسة فارفولامى اسمه \" پييرول \" ، و قسيس اسمه \" رولييه \" ، و محامى البرلمان \" ريشمون \" ، و \" أمير كونتى \" اللى كان زميل موليير و صاحبه ، و فوقيهم \" آنا النمساويه Anne d'Autriche \" أم الملك لويس. و دى كانت عصبه جامده صعب تحديها. الكاهن فارفولامى اتهم موليير بالكفر و حاول انه يخلى الملك لويس يرفع عنه حمايته و طالب بحرق موليير بالحيا. ريشمون محامى البرلمان كتب بعد عرض \" دون چوان \" إن موليير بيتهكم على الدين و بيروج للإباحيه الفكريه ، و امير كونتى إتسائل : \" فيه مدرسه إلحاديه أوضح من كده ؟ \". القسيس رولييه ألف كتاب اسمه \" الإنسان المبجل، أو التحقيق الإنسانى الأرقى الذى إرتقى إلى مجده الأبدى \". فى الكتاب ده القسيس مدح الملك لويس و نافقه بألقاب زى \" الملك الخالد \" و \" أقدس ملوك العالم \" ، لكن فى الحقيقه كان كل غرضه إنه يتخلص من موليير بالقتل أو الحرق عشان يبقى عبره لغيره من الكتاب المارقين. الملك لويس ما أهتمش بكلام القسيس رولييه و لا إقتنع بيه ، لكن بعد كل الهجمات على موليير ابتدا يقلل حمايته ليه ، رغم انه بعد عرض مسرحية \" دون چوان \" قال ان عقاب بطل المسرحيه فى أخر المطاف كان كويس ، و رغم انه منح فرقة موليير إسم \" فرقة بالى رويال الملكيه \" فى أغسطس 1665. بعد الهجوم اللى اتعرضت له مسرحية \" دون چوان \" موليير اقتنع بإن مفيش أى مجال للدفاع عن المسرحيه وحمايتها فإبتدا يركز جهده مع الملك عشان يسمح له بعرض \" ترتوف \" لكن فشل. و استغل موليير مره غياب الملك عن باريس وقت ماكان موجود فى ليلييه على راس جيشه ، فغير عنوان المسرحيه من ترتوف ل \" النصاب \" و غير اسم البطل لإسم \" بانيلوف \" ، لكن اللعبه مانطلتش على السلطات و بعد عرضها مره واحده اتمنعت بحجة انها مسرحيه جديده و مش ممكن عرضها فى غياب الملك.\n\nاستمرت مشاكل موليير مع السلطات و الكنيسه و لانه مبقاش بيلاقى مؤلفين يمدوه بنصوص ابتدا يزود كتاباته. فى سنة 1664 ابتدا يعرض مسرحية \" لا تيبيد La Thébaïde \" من تأليف \"چان راسين Jean Racine \" ، لكن بعد سنه راسين اتنكر لموليير و ادا تراچيديته \" اسكندر الأكبر Alexandre le Grand \" لفرقة بورجينى المنافسه و انتزع من فرقته ممثلين منهم ممثله مهمه هى \" المودموزيل دو بارك Mlle du Parc \" ، فكانت حركه ضرت موليير اللى كان عمال يناضل ضد السلطات فى نفس الوقت. الرعايه الملكيه كانت متقلبه و السرايه كانت عايزه أعمال فنيه خفيفه مش مسرحيات عظيمه ، و الوعود بالمنح كانت عادة بالقول بس من غير موليير و فرقته مايقبضوا حاجه و الكنيسه فى نفس الوقت كانت عماله تحاربه عشان تمنع مسرحياته اللى ماجاتش على هواها. فى الظروف دى مستقبل الفرقه بقى مذبذب. فى الأربعتاشر سنه اللى قضاها موليير فى باريس قدم على مسرحه 95 مسرحيه منهم 31 مسرحيه كتبها بنفسه و كان هو اللى بيقوم بدور البطوله. فى موسم واحد هو موسم 1555-1667 موليير كتب خمس مسرحيات ، و من الخمس مسرحيات دول ما نجحتش غير مسرحيه واحده هى \" طبيب رغم أنفه Le Médecin malgré lui \".\n\nمسرحية \" عدو البشر Le Misanthrope ou l'Atrabilaire amoureux \" عرضها موليير قبل \" طبيب رغم أنفه \" ، و اتعرضت أول مره فى 4 يونيه 1666 بعد ما قعد موليير يجهز فيها لمدة سنتين ، لكن مالقتش نجاح غير عند جمهور محدود اعتبرها كوميديا قيمه. المسرحيه مش معروف لها مصدر اقتبست منه و قصتها و بنائها بسيط وقام فيها موليير بدور البطوله. موليير كان حط امل كبير على نجاح المسرحيه بعد وقف عروض \" ترتوف \" و \" دون چوان \" ، لكن الجمهور استقبلها بتحفظ و بنوع من الوجوم ، و ما خلقتش اى مناقشه ، و ولا حد هاجمها و لا حد أيدها و مكانلهاش أى رد فعل فى الجرانيل ، و جايز اعداء موليير قصدوا انهم ما يلفتوش نظر حد ليها كونها مسرحيه حياديه مفيهاش حاجه تمكن حد من مهاجمتها زى ما حصل مع ترتزف و دون چوان. بعد ماخلص العرض التانى موليير ادرك إن شعبيتها بتقل عند الجمهور فإبتدا يكتب كومييا جديده سماها \" دكتور رغم أنفه \". رغم كده نقاد كبير بيعتبروا \" عدو البشر \" أحسن مسرحيات موليير. فولتير وصف \" عدو البشر بإنها \" كوميديا اتعملت عشان الأذكيا من الناس، يعنى الصفوه، مش عامة الناس \". الكوميديات التلاته \" ترتوف \" و \" دون چوان \" و \" عدو البشر \" بيمثلوا ثلاثيه ضد النفاق و اللامساواه و طوايف النبلا المبتذلين و رجال الدين المنافقين و مساوىء انسانيه كتيره.\n\nفضل موليير يألف و يمثل و ما بين 1667 و سنة وفاته 1673 قدم 13 مسرحيه من تأليفه. مابين 1666 و 1668 عرض مسرحيات \" عدو البشر \" ، و \" طبيب رغم أنفه \" ، و \" ميليكيرت Mélicerte \" ، و \" الرعوية الكوميدية Pastorale comique \" ، و \" السيسيلى ( الصقلى )، أو الحب هو الدوا Le Sicilien ou l'Amour peintre \" ، و \" أمفيتريون Amphitryon \" ، و \" چورج داندان، أو الزوج الحائر George Dandin ou le Mari confondu \".\n\nأخر مسرحيه عرضها سنة 1668 كانت \" البخيل، أو مدرسة الكذب L'Avare ou L'École du mensonge \" اللى اتقدمت أول مره فى 9 سبتمبر 1668 ، و بيتقال انه استوحى شخصية بطلها البخيل من شخصية أبوه اللى كان معروف بالبخل و الفظاظه. كوميديا \" البخيل \" صورت طبع البخل بعمق بطريقه فيها استهزاء و تهكم و لولا انها كانت كوميديه كانت ممكن تتحول لدراما للشر. بطل الكوميديا \" هارپاجون Harpagon \" اللى قام بدوره موليير ، شخص صعب ما اتبقيتش فيه خصال انسانيه و سيطر عليه الجشع و حب الفلوس. الخصلتين اللى سيطروا عليه كانوا جمع المال و البخل لدرجة انه لما عاز يتجوز شابه صغيره قعد يحسب فيها بطريقه بينت إن جشعه و بخله كانوا اقوى من اللى عايزه. نموذج شخصية هارباجون بتوضح طريقة موليير النموذجيه فى بناء شخصياته اللى بتسيطر على كل شخصيه منهم خصله واحده معينه أو حاله سيكولوچيه فريده. الخصله المسيطره على هارپاجون كانت البخل. موليير ما قدمش فى أى كوميديا من كوميدياته نقد عميق و ثاقب للبرجوازيه زى ما عمل فى \" البخيل \" اللى بين فيها ان سلطان المال بيخلق النرجسيه و الانانيه و الغباء الشخصى. المعاصرين استقبلوا المسرحيه ببرود و ده كان سبب وقف عرضها بعد مده قصيره. لكن موليير بسرعه اندمج فى \" ترتوف \" بعد ما اتسمح بعرضها تانى فى بداية فبراير 1669. اتعرضت \" تورتوف \" فى تياترو \" پاليه رويال \" بعد ما اتوقف عرضها خمس سنين و نجحت نجاح كبير بسبب شهرتها و اتملا التياترو كله بالجمهور فى الاربعين مره اللى اتعرضت فيهم، و بطبيعة الحال ابتدا هجوم جديد من القسسه على موليير.\n\nمابين 1669 و 1670 قدم موليير تلت مسرحيات جداد من تأليفه ، \" مسيو دى پورسوناك Monsieur de Pourceaugnac \" ، و \" العشاق العظماء Les Amants magnifiques \" ، و \" البرجوازى النبيل Le Bourgeois gentilhomme \" الأخيره كانت باليه كوميدى لحنه الموسيقار \" چان-باپتيست لولى Jean-Baptiste Lully \" اتعرض اول مره فى 14 اكتوبر 1670 قدام الملك لويس فى عرض خاص فى \" شاتو دى شامبور château de Chambord \". المسرحيه اتعملت بطلب من الملك لويس لإن فى خريف 1669 جت سفاره تركيه لپاريس و ما عجبش الملك السلوك المتعجرف بتاع السفير التركى \" سليمان أغا \" ، فطلب من موليير و لولى انهم يعملوا كوميديا موسيقيه راقصه يمسخروا فيها الاتراك فعملوا التراچيديا الكوميديه الراقصه دى و طلعوا فيها تشريفات تركيه تفطس من الضحك. قصة المسرحيه ان \" مسيو چوردان Monsieur Jourdain \" حب انه يعلى مراتبه لمصاف النبلا و يتقرب من البلاط الملكى فقعد يحسن من مستواه الاجتماعى ، فجاب مدرسين مزيكا و رقص و فلسفه و مبارزه يعلموه و جاب خياط يعمله هدوم تظهره بمظهر النبلا ، و فى الغضون دى جماعه من معارفه ضحكوا عليه و قالوله ان ابن الأغا الأكبر سلطان العثمانليه بعد ما سمع عنه الكتير أعجب بيه جداً و بقى نفسه يناسبه بتجويز ابنه من المدموزيل \" لوسيل \" بنته ، وانه لو افق حا يديه لقب \" ماماموشى Mamamouchi \" و قالوله ان ده لقب عظيم معناه \" باشا \" ففرح و اتملى نرجسيه و هما اتنكروا بلبس العثمانليه و نصبوه \" ماماموشى \". بعد العرض ما خلص الملك لويس ما قالش رأيه و وقت العشا اللى حضره موليير ما نطقش بكلمه لموليير فإتاخد الموضوع على ان الملك لويس ما عجبتهوش الكوميديا فإبتدت الحاشيه الملكيه تعامل موليير بطريق جافه. موليير عزل نفسه لمدة خمس تيام و قعد يفكر فى سبب فشل الكوميديا لغاية ما اتعرضت تانى مره على لويس. بعد ما خلص العرض التانى خيم الصمت فى الصاله و حس موليير بقلق كبير لغاية ما الملك فتح بقه و قاله : \" انا ما قلتلكش رأيى فى المسرحيه بعد العرض الأولانى، بصراحه انا اتفتنت بالعرض، فعلاً يا موليير اقولك ان كل اعمالك اللى اتفرجت عليها ماولدتش عندى بهجه زى البهجه اللى حسيت بيها دلوقتى، مسرحيتك دى فعلاً عظيمه \". كلام الملك خلى موليير يحس براحه كبيره و انهالت عليه التهانى و المدايح من كل جانب. العرض العام للبرجوازى النبيل اتعمل يوم 23 اكتوبر 1670 فى پاريس و نجح نجاح جماهيرى كبير. بتعتبر الكوميديا دى اكتر كوميديا بتضحك عملها موليير.\n\nفى يناير 1671 اتفتحت صالة عرض كبيره قى قصر \" تويليرى Tuileries \" فى پاريس و اتكلف موليير بعرض مسرحيه موسيقيه جديده فإتعرضت فى 17 يناير مسرحية \" پسيشيه Psyché \" اللى شارك فى تأليفها موليير و \" پيير كورنيل Pierre Corneille \" و \" فيليپ كوينو Philippe Quinault \" و لحن \" چان-بابتيست لولى \" المسرحيه اللى كانت مليانه مزيكا و عملت \" ارماندا \" مرات موليير دور پسيشيه و نجحت المسرحيه لكن بعد شويه بدإت تحصل خلافات ما بين موليير و الموسيقار لولى اللى كان من اكتر الموسيقيين المقربين للملك لويس و بعد فتح مسرح \" اوپرا \" فى باريس اللى \" لولى \" اتولى اداته زادت المنافسات و المشاكل و انفصل لولى عن موليير بعد ما طلب ان تكون ليه كل الأحقيات لعمل المسرحيات الموسيقيه.\n\nفى بقية سنة 1971 قدم موليير مسرحيتين هما \" خباثات اسكاپان Les Fourberies de Scapin \" و \" كونتيسه اسكارباناس La Comtesse d'Escarbagnas \" ، لكن فى 17 فبراير 1672 اتوفت \" ماديلينا بيچار \" زميلة عمر موليير و اعز صحابه و أم مراته أو اختها و حزن موليير حزن كبير عليها. ماديلينا كانت اعتزلت التمثيل من فتره طويله قبل وفاتها بطلب من الكنيسه و عشان كده تم تشيعها و دفنها من غير مشاكل من الكنيسه و حقق لها موليير وصيتها فإندفنت مع افراد اسرتها المتوفيين فى مدافن كنيسة سانت پول.\n\nفى 11 مارس 1672 قدم موليير لأول مره على خشبة مسرحه كوميدية \" النساء العالمات Les Femmes savantes \" ، و رغم الحضور الجماهيرى الكبير واجهت المسرحيه دى نفس التجاهل اللى حصل لمسرحية \" عدو البشر \" لكن مدحها النقاد. المسرحيه دى لمدة 300 سنه بعد عرضها الأول اتعرضت اكتر من 2000 مره على مسرح \" كوميدى فرانسيز Comédie-Française \". النساء العالمات كانت مسرحيه موليير قبل الأخيره.\n\nموليير كان فنان نشيط بيكد و بيجتهد عشان يحافظ على فنه و على فرقته. كان هو المدير الفنى للفرقه و هو اللى بيكتب المسرحيات و هو اللى بيقوم بدور البطوله. فى نفس الوقت كان عايش فى مشاكل فى بيته مع مراته و بره بيته مع السلطات و الكنيسه. كل ده انهكه و تعبه ، و نصحه صاحبه \" بوالو Boileau \" انه يكتفى بالكتابه و يبطل تمثيل لكن موليير رفض و استمر يكتب و يمثل و يجتهد لغاية ما عيى و بقى ضعيف و بيكح بطريقه متقطعه. أخر مسرحياته كانت مسرحية \" المريض بالوهم Le Malade imaginaire \" ، عرضها أول مره يوم 10 يناير 1673 و اتوفى بالسل الرئوى بعد ما عرضها للمره الرابعه يوم 17 فبراير 1673 و هو عيان جداً و ده كان واضح للجمهور ، لكن خد على نفسه بعد ما رفض وقف المسرحيه و قال ان الممثلين و العمال اللى بيتعيشوا من المسرح مالهمش ذنب و فضل على المسرح لغاية ما خلصت المسرحيه فنقلوه طوالى على البيت و حطوه على السرير و اتضح انه فقد النطق و ابتدا ينزف دم من بقه بعد ما انفجر شريان فى رئته فبعتوا يجيبوا دكتور و قسيس لكن مفيش حد منهم رضى ييجى. و طلب موليير من الموجودين يجيبوا مراته و يشوفوا له حته جبنه ياكلها فأخدوا الشمع و راحوا يدوروا على الجبنه و لما رجعوا لقوه مات. وبكده فقدت فرنسا و البشريه فنان عظيم ما يتعوضش و هو عنده 51 سنه. مات موليير فى قلب پاريس زى ماإتولد فيها. الكنيسه اللى اتهمت موليير بالكفر اتلكأت فى بعتان قسيس قبل وفاته ، و وصل القسيس متأخر بعد ما اتوفى ، و رفضت كنيسة \" سانت اوستاش Saint Eustache \" انه يندفن زى المسيحيين و اتعقد الموضوع فإضطرت مراته انها تستنجد بلويس ملك فرنسا نفسه عشان يتدخل عند كبير الأساقفه ، و نجحت مساعى الملك لكن الكنيسه اشترطت انه يندفن بالليل و من غير طقوس و لا صلا على الجثمان. اتدفن موليير بعد أربع تيام من وفاته فى مدافن \" سانت چوزيف Saint Joseph \" المخصصه لدفن المنتحرين و الأطفال اللى ماتوا قبل ما يتعمدوا. فى سنة 1817 اتنقلت رفات موليير لـ\" مدافن بير لاشيس Cimetière du Père-Lachaise\".\n\nموليير كإنسان كان معروف بالكرم لدرجة السخاء و كان بيساعد ناس كتيره و ليه مواقف بتبين إنه كان بيعطف على الشحاتين. و كفنان بيستحق مكان بارز بين عظماء الفن مش على مستوى فرنسا أو اوروبا بس لكن على المستوى العالمى. اتعرف موليير كمسرحى عظيم لكن قبل كل حاجه كان ممثل قدم روحه و كل حياته لخدمة المسرح. وعشان يواصل مسرحه كان لازم يلم شمل الممثلين فى فرقه واحده بيسودها الفن و الوئام و ده مع انظباط كبير. أدبا كتير من اللى عاصروا موليير فى القرن السبعتاشر كانوا مشاهير و كتبوا كوميديات و كان منهم راسين و كورنيل و لافونتين و سيرانو و غيرهم ، لكن مفيش حد منهم عرف المسرح زى موليير. لموليير بس بيرجع الفضل فى تأسيس و ترسيخ قواعد الكوميديا الشعبيه المهتمه بالترويح على الناس و اضافة جو الحب ما بينهم. موليير هو اللى أسس \" الكوميديا الرفيعه \" و فتح ليها صفحه فى التاريخ على مستوى عالمى.\n\nمع ان موليير كان ميال للتراچيديا و كان بده يبقى ممثل تراچيدى لكن هو اللى اسس الفن الكوميدى الحقيقى فى فرنسا اللى اتنقل لبقية المسارح فى العالم. جسم موليير و خلقته و وشه كانوا كوميديين و ما كانوش ينفعوا للتراچيديا اللى بتميل ليها اذواق الناس من حيث الشكل المتجهم و الصوت العالى. بره المسرح موليير ما كانش كتير الكلام أو مبتهج بطريقه فوق العاده و كان ضحكه قليل ، لكن كفنان كانت ليه القدره على التقليد و اضحاك المتفرجين و خلق المواقف من مجرد حوادث بسيطه. شخصيات كوميدياته المهمه كانوا بالظبط ممثلين فرقته و حتى هو نفسه لما عيى و مات كان بيمثل دور راجل عيان. الممثل اللى كان جوا موليير كان بيخليه يكتب ( بسرعه ) اللى هو قادر يمثله ، فإدا لنفسه ادوار الراجل حاد الطباع ، و الخدام ، و الجوز المتسلط ، و البرجوازى الأحمق ، و الراجل العجوز اللى بيؤمن بالخرافات.\n\nكتب موليير حوالى 30 مسرحيه أحسنهم \" المتحذلقات السخيفات \" ، و \" ترتوف \" ، و \" عدو البشر \" ، و \" البرجوازى النبيل \" ، و \" النساء العالمات ، و \" البخيل \" ، و \" المريض بالوهم \".\n\nالمسرح الروسى كان من أهم المسارح اللى أثر فيها موليير بره فرنسا ، و بيقول الناقد الروسى \" س.أ. فيجرييف \" إن موليير بيعتبر اجنبى بالنسبه للروس شكلياً بس ، لكن روحانياً كان من الكتاب اللى دخلوا فى الوعى الأدبى الروسى. المسرح الروسى عرض مسرحيات لموليير من سنة 1678 ، و على امتداد القرن التمنتاشر كانت مسرحيات موليير بتتمثل على خشبة المسرح فى روسيا. شاعر روسيا الكبير بوشكين كان بينصح الأديب جوجول بقراية مسرحيات موليير و كتب يقول عن مسرحية ترتوف \" ترتوف الخالده .. دى عباره عن عظمه كوميديه \". و تولستوى كتب : \" موليير بقت شعبيته عالميه و عشان كده استحق لقب الفنان الرائع للفن الجديد \".\n\nمصر عرفت موليير من أواخر القرن التسعتاشر و حصل اقتباس لمسرحياته ساهم بشكل كبير فى تطوير المسرح المصرى و الأدب المصرى الحديث بوجه عام. مع ان شخصيات موليير كانت فرانساويه ما بيظهرش بينهم اجانب فيه مسرحيات ظهرت فيها شخصيات مصريه.\n\nفى فرنسا نفسها موليير اتقدر بعد وفاته مش وقت حياته و قال عنه فولتير : \" موليير - لو ممكن يتقال - مشروع اللباقه فى العالم \". الاكاديميه الفرنساويه اللى بتسمى الكتاب الكبار \" خالدين \" و هما لسه عايشين و بعدين منهم ما بيعتبروش كده بعد وفاتهم اتجاهلت موليير فى حياته لكن بعد ما مات اجبرها على تخليده فعملتله تمثال نصى مكتوب تحته : \n", "title": "موليير"}
{"id": "26181", "url": "https://arz.wikipedia.org/wiki?curid=26181", "text": "كنيسة القديسين\n\nكنيسة القديسين مار مرقس الرسول و البابا بطرس خاتم الشهداء ، هى كنيسه للأقباط الارتودوكس فى شارع خليل حمادة فى حى سيدى بشر فى مدينة اسكندريه فى مصر. اتبنت الكنيسه سنة 1971 بفكره من الاب القمص بيشوى كامل كاهن كنيسة مار جرجس فى حى سبورتنج ، و القمص مينا أفا مينا وكيل البطريركيه فى اسكندريه ، ان تبقى فيه كنيسه فى حى سيدى بشر لخدمة سكان الحى من الأقباط الأرتودوكس. بعد القمصين ما دوروا على حته ارض تنفع للبنا لقيوا حتة ارض فى شارع خليل حمادة سعرها 9 تلاف جنيه فقرروا انهم يشتروها و يبنوا الكنيسه عليها. الارض كانت مساحتها حوالى 900 متر و كان متاخد لها تصريح بنا ورشة تصنيع بلاط ، و كانت عباره عن تل صغير عالى من الناحيه الشرقيه و حواليه شوية تلال صغيره على جهة البحر و شوية عمارات.\n\nاتبنت الكنيسه و اتسمت كنيسة القديسين مار مرقس الرسول و الأنبا بطرس خاتم الشهداء تبركاً بالقديسين ، و اتعمل اول قداس فيها فى يوم 21 يوليه 1971 و اترأس القداس الأنبا مكسيموس مطران القليوبيه بحضور القمص بيشوى كامل. من الوقت ده بقت الكنيسه بتلعب دور كبير فى خدمة المسيحيين فى حى سيدى بشر و اسكندريه كلها اللى بيروحوها للصلا و سماع المواعظ.\n\nفترة سبعينات القرن العشرين شافت نمو التطرف الدينى فى مصر و ظهور جماعات اسلاميه متطرفه و متعصبه دينياً اتميزت نشاطاتها بالتعصب و الكراهيه و العنف . و مع مرور الايام انتشر الفكر المتعصب فى مصر و دخلت مصر افكار متطرفه خلقت طايفه من المتعصبين المسلمين بميول اجراميه و حصلت اعتداءات على المسيحيين المصريين و على السياح الأوروبيين و الرئيس انور السادات اتقتل سنة 1981 على ايد متطرفين مسلمين. كنيسة القديسين نفسها اتعرض زوارها وقت قداس الجمعه لإعتداء من متعصب اسلامى فى ابريل 2006 هاجمهم بسكينه و قتل راجل عنده 67 سنه و جرح 17 واحد.\n\nفى يوم 1 يناير 2011 بعد حلول السنه الجديده بعشرين دقيقه اتعرضت الكنيسه لهجوم اجرامى و عمليه ارهابيه تفجيريه فظيعه اتقتل فيها 21 واحد و واحده و اتجرح عشرات من زوار الكنيسه و الناس اللى كانت ماشيه فى الشارع. العمليه الاجراميه اللى وضحت التحقيقات انها انتحاريه عن طريق واحد شايل متفجرات بتعتبر اول عمليه بالمنظر ده تحصل فى تاريخ مصر. سبق حصول العمليه الارهابيه تهديدات ضد المسيحيين فى مصر ، و براها من منظمات مش مصريه فى نوفمبر 2010 بعد اعتداء على كنيسة \" سيدة النجاة \" فى بغداد ، و سبقها حالة احتقان جامده ما بين المتعصبين المسلمين و المسيحيين فى مصر اللى من اسبابه انتشار التعصب الدينى و فتاوى التكفير ضد الكتاب و المفكرين و التحريض على مسيحيين مصر.\n\nفى تطورات لاحقه وضحت اجهزه اعلاميه مش مصريه إن منظمة القاعده عن طريق \" دولة العراق الاسلامية \" ادت امر بضرب كنيسة القديسين قبل العمليه بإسبوعين و ان ده ظهر على موقع تابع للتنظيم.\n\nفى 23 يناير 2011 أعلنت السلطات المصريه إن التحقيقات وصلت لإن منظمه فلسطينيه اسمها \" جيش الاسلام هى المسئوله عن الإعتداء الإرهابى.\n\n\n\n", "title": "كنيسة القديسين"}
{"id": "26182", "url": "https://arz.wikipedia.org/wiki?curid=26182", "text": "الارهاب فى مصر\n\nو بيعتقد إن أيمن الظواهرى ، و هو طبيب مصرى و زعيم جماعة الجهاد الإسلامى المصرية هو من مدبرين عمليات القاعدة و هى منظمه مش مصريه و ما بتشتغلش من مصر . و فيه سبع مصريين من اصل 22 شخص محطوطين على لستة اخطر المطلوبين پتاعة مكتب التحقيقات الفيدرالى فى امريكا.\n\nبيعتقد إن سنة 1943 شكلت الجماعة الاسلامية اللى اسمها الإخوان المسلمين \"جهاز سرى\" على شكل منظمة مستقلة للنشاط شبه العسكرى تحت السلطة المباشرة لرئيس الإخوان المسلمين الشيخ حسن البنا .\n\nسنة 1948 قتل فريق من الجهاز السرى قاضى الاستئناف أحمد الخازندار انتقاما منه علشان أصدر \"حكم قاسى\" ضد عضو من أعضاء جماعة الاخوان المسلمين. أحمد الخازندار كان موالس مع الحكومات اللى كان بيعينها الاحتلال الانجليزي اللى كان حيتجنن من الأخوان و نشاطاتهم الفدائية ضد جنود بريطانيا فى قناة السويس.\n\nبعد انتصار إسرائيل سنة 1948 على الجيوش العربية يعتقد الجهاز السرى ولع نار فى بيوت يهود فى القاهرة فى يونيه 1948 و فى مخازن مملوكة ليهود فى يوليه فى القاهرة . وفيه ناس تانية قالت ان اسرائيل هى اللى دبرت ده علشان تجبر اليهود المصريين على ترك بيتهوم و الهرب لاسرائيل.\n\nبعد ثورة 23 يوليه 1952 بقيادة جمال عبد الناصر إتلغا النظام الملكى المصرى. يوم 26 اكتوبر 1954 قالت الحكمومة ان عضو فى جماعة الاخوان المسلمين حاول يقتل الرئيس جمال عبد الناصر وفيه ناس صدقتهم، و ناس تانية قالت ان دى كانت مسرحية متدبرة من الحكومة عاملها جمال عبد الناصر علشان يقصى حلفاؤة الأخوان من المشاركة فى الحكم و ينفرد بيه هو والضباط والعساكر. المهم ان بسبب ده اتسجن الالاف من اعضاء الاخوان المسلمين و إتعدم ستة من ابرز قادتها.\n\nكان فيه عملية سرية تحت إشراف الاستخبارات العسكرية الاسرائيلية لزعزعة استقرار حكومة جمال عبد الناصر فى صيف 1954 من خلال التفجيرات الإرهابية المصرية ، ضد مصالح امريكانية و البريطانية والمرافق الحكومية.\n\nفى تمانينات و تسعينيات القرن العشرين ، ،بقت هجمات الإرهاب فى مصر أصبحت أكتر عدد و أشد فى الشراسه ، و استهدفت المسيحيين الأقباط و السياح الاجانب ، و المسؤولين الحكوميين. فى أول عشر سنين من القرن الواحد و عشرين قلت الهجمات.\n\nالاتجاه ده تفاجأ بعض الأجانب اللى اعتقدوا إن مصر كبلد بترحب بالأجانب بمودة شديده و بتفضل\" سماحة الإسلام \".بعض العلما و الكتاب العلمانيين قالو إن الاتجاه ضد المسيحيين الأقباط و السياح الأجانب كان بسبب الكاتب الإسلامي سيد قطب اللى قالوا ان كتاباته بقت مصدر إلهام لموجة الهجمات الجديدة .سيد قطب إتعدم سنة 1967 بعد ما قالت الحكومة انه بيعمل مؤامرة علشان قتل عبد الناصر.\n\nيوم 18 ابريل 1974 اقتحم 100 من اعضاء \"منظمة التحرير الاسلامى\" مستودع الكلية الفنية العسكرية فى القاهرة ، واستولواعلى أسلحة و عربيات. بقيادة صالح سريه و كان أملهم قتل الرئيس أنور السادات و غيره من كبار المسؤولين المصريين—اللى كانو بيحضر حدث رسمى فى مبنى مجاور بتاع الإتحاد العربي الاشتراكي و الاستيلاء على مبانى الاذاعة والتلفزيون ، وإعلان ولادة جمهورية مصر الاسلامية. و إتقتل 11 و إتجرح 27 فى محاولة قوات الامن اعتراض المتآمرين قبل ما يطلعو من الأكاديمية. و اعتقل 95 اعضاء \"منظمة التحرير الاسلامى و إتحاكمو. وأدين 32. و إتعدم اتنين منهم.\n\nيوم 3 يوليه 1977 ، خطفت مجموعة التكفير والهجرة محمد الدهبى الوزير السابق المصرى محمد الدهبى. و كان على رأس المجموعة شكرى مصطفى ، و سموا نفسهم جماعة المسلمين. مطالبها فى مقابل الافراج عن الدهبى الافراج عن 60 من اعضاء التكفير والهجرة من السجن ، و تقديم الاعتذارات العامة عن الأخبار السلبية عن المجموعة ، و نشر كتاب مصطفى ، و 200،000 جنيه مصري نقدا.\n\nو بدل من تلبية مطالبهم ابتدت الصحافة نشر \"لسته طويلة من المخالفات و الجرايم المنسوبة للمجموعة.\" بعد اربع ايام من الاختطاف ،إتلقت جثة الدهبى . و قتل الدهبى ضايق كتير من المصريين و عمل البوليس غارات واسعة و اعتقلو 410 من اعضاء الجماعة و دول كانو معظم الاعضاء.\n\nسنة 1981 ، وافق الشيخ عمر عبد الرحمن إنه يكون مفتى تنظيم الجهاد اللى كانت أصل حركة الجهاد الاسلامى المصرية و تنظيم القاعدة . و أصدر فتوى بتشجع سرقة و قتل الأقباط علشان تمويل و تقوية الجهاد. الشيخ عمر عبد الحمن هرب امريكا و عاش هناك لكن بعد فتره اتقبض عليه و اتسجن هناك بعد محاولة تدبير تفجيرات فى امريكا.\n\nالرئيس انور السادات اتقتل سنة 1981 على ايد متطرفين مسلمين و بالتزامن مع اغتيال السادات ، إبتدا تنظيم الجهاد تمرد فى أسيوط فى صعيد مصر . و سيطر المتمردين على المدينة كام يوم فى 8 اكتوبر 1981 قبل ما الحكومة استعادت السيطره. و إتقتل 68 من البوليس و عساكر الجيش فى القتال ، لكن احكام سجن المسلحين كانت خفيفة نسبيا. معظمهم ما إتحبسش إلا تلات سنين فى السجن.\n\nيوم 5 اكتوبر 1985 ، فتح عسكرى بوليس مصرى اسمه سليمان خاطر النار من مدفع رشاش على مجموعة من المصطافين الاسرائيليين و قتل تلاته بالغين و اربع اطفال صغار فى راس برقا فى سينا.\n\nيوم 4 فبراير 1990 إتعرض أتوبيس فيه سواح اسرائيليين فى مصر لهجوم. و إتقتل تسع اسرائيليين و اتصاب 16 . وكان ده رابع هجوم على سياح اسرائيليين فى مصر من ساعة توقيع معاهدة السلام. الهجوم ، و نفذته اعضاء حركة الجهاد الاسلامى الفلسطينية ، وإتقتل فيه 11 شخص منهم تسع اسرائيليين و اتجرح 17 تانييين منهم 16 اسرائيلى.\n\nفى أغسطس 2006 انقلب أتوبيس فى سيناء ، و مات فيه 11 من العرب الاسرائيليين ، و بيعتقد أنه انقلب عمدا مع سبق الإصرار كهجوم إرهابى بسبب الأدلة اللى إتجمعت ، بما فيها اسلوب كلام سواق الأتوبيس لأنه كلم الواح بطريقه مهينة و هاجمهم بسبب إنهم عرب و اسرائيليين .\nفى 12 اكتوبر 1990 ،حاولت جماعة الجهاد الإسلامى المصريه اغتيال وزير الداخلية المصرى عبد الحليم موسى لكنهم اغتالوا رئيس مجلس الشعب المصرى رفعت المحجوب لاختلاط المواكب السياره فى نفس الوقت .\n\nمدبحة الدير البحرى او مدبحة الاقصر , هى عملية ارهابية حصلت فى 17 نوفمبر 1997\nف الدير البحرى فى مصر.العملية دى اتسببت فى قتل زوار كتير للدير البحرى . العملية دى ضربت السياحة فى مصر لفترة مش صغيرة و كمان اثرت بشكل سلبى على الاقتصاد المصرى. \nابتدت العملية حوالى الساعة 8:45 الصبح ف يوم 17 نوفمبر 1997, وقت ما هاجم 6 مسلحين برشاشات و سكاكين ,متنكرين و لابسين لبس الامن, و قتلوا 62 زاير و اصابوا اكتر من 26 واحد و كل دا حصل فى 45 دقيقة.و بعد كدا استولوا على اتوبيس و حصل اشتباك منهم و بين البوليس المصرى و لقوهم فى كهف بعد ما انتحروا كلهم بعد ما يئسوا من المقاومة. \nالاتهمات اتوجهت للجماعة الاسلامية على مسئوليتها عن العملية و دا اكده تصريح واحد من قادتها رفاعى طه مسؤليته عن العملية , بس بعد كدا طلع قيادى تانى و نفى مسؤلية الجماعة الاسلامية بالحادثة\nوصل عدد القتلى ل 62 زائر منهم 4 مصريين و 58 سائح اجنبى (36 سويسرى , 10 يابانيين, 6 بريطانيين(منهم طفلة صغيرة عندها خمس سنين) و 4 المان و كولومبى و فرنساوى). و اتصاب فى الحادثة دى 9 مصريين و 12 سويسرى و اتنين المان و فرنساوى.\n\nالعملية دى اثرت على العلاقة بين مصر و سويسرا اللى اغلب القتلى و المصابين من مواطنيها, بسبب رفض مصر مطالب سويسرا بصرف تعويضات كبيرة للضحايا.\n\nالرئيس المصري حسني مبارك حط جزء من اللوم عن الهجمات على بريطانيا العظمى علشان منحت اللجوء السياسي لقادة الجهاد المصريين.\n\nتفجيرات سينا سنة 2004 ء كانت تفجيرات استهدفت تلات هجمات بسيارات سياحية على فنادق فى شبه جزيرة سيناء ، مصر ، يوم 7 اكتوبر 2004. وقتلت الهجمات 34 شخص و اتصاب 171 . الانفجارات حصلت فى هيلتون طابا فى طابا و المعسكرات اللى بيستخدمها الاسرائيليىن فى راس شيطان .\n\nفى هجوم طابا ساق الإرهابى لورى فى بهو فندق هيلتون طابا وانفجر فإتقتل 31 شخص و اتصاب حوالى 159 و انهار عشر ادوار من الفندق بعد الانفجار.\n\nهجمات ابريل 2005 كانت تلات حوادث متصلة فى القاهرة يوم 7 ابريل و 30 ابريل 2005.\n\nهجمات شرم الشيخ كانت سلسلة من الهجمات بالقنابل يوم 23 يوليه 2005 ، واستهدفت منتجع شرم الشيخ ، فى الطرف الجنوبي من شبه جزيرة سيناء . إتقتل تمانية وثمانين شخص و اصيب أكتر من 150 بسبب إلانفجارات\n\nمدبحة نجع حمادى ، مدبحه اتعملت ليلة 7 يناير 2010 جنب مطرانية نجع حمادى فى محافظة قنا راح ضحيتها ست مصريين مسيحيين و حارس مسلم غير عدد من الجرحى بعد ما اتفتحت عليهم النيران بشكل عشوائى و مكثف من عربيه و هما طالعين من قداس الاحتفال بعيد ميلاد المسيح. الأنبا كيرلس اسقف نجع حمادى نجى بعد ما رمى نفسه ع الارض وقت اطلاق النار. صرحت المصادر إن اللى ارتكبو الجريمه تلت اشخاص هما : محمد احمد حسين و هنداوى محمد و قرشى ابو الحجاج.\n\nأصدر الأنبا كيرلس قرار بإلغاء الاحتفالات وإعلان الحداد فى المدينه ، وقال لـجورنال «المصرى اليوم» إنه كان المستهدف شخصياً من الجناه، لرفضه الصلح فى أحداث فرشوط الاخيره، ومطالبته بتعويض المسيحيين المتضررين من الحادث.\n\nاتشيعت جنازة اللى اتقتلو من كنيسة القديس ماريو حنا حبيب فى نجع حمادى و حصلت احتجاجات من المسيحيين و طالبو بإقالة محافظ قنا مجدى ايوب المحافظ المسيحى الوحيد فى مصر و اتدخل البوليس و اتجرح خمستاشر من المتظاهرين.\n\nيوم 8 يناير أعلن البوليس انه تم القبض على المجرمين التلاته بعد ما استسلمو للقوات اللى حاصرتهم و ضيقت عليهم الخناق. و ذكرت المصادر ان التلاته مجرمين سوابق.\n\nجاءت هذه الأحداث بعد احتجاجات كبيرة فى محافظة قنا من المسلمين لاغتصاب فتاة مسلمة على يد احد المسيحيين المتطرفين\n\nتفجيرات سينا سنة 2004 ء كانت تفجيرات استهدفت تلات هجمات بسيارات سياحية على فنادق فى شبه جزيرة سيناء ، مصر ، يوم 7 اكتوبر 2004. وقتلت الهجمات 34 شخص و اتصاب 171 . الانفجارات حصلت فى هيلتون طابا فى طابا و المعسكرات اللى بيستخدمها الاسرائيليىن فى راس شيطان .\n\nفى هجوم طابا ساق الإرهابى لورى فى بهو فندق هيلتون طابا وانفجر فإتقتل 31 شخص و اتصاب حوالى 159 و انهار عشر ادوار من الفندق بعد الانفجار.\nهجمات ابريل 2005 كانت تلات حوادث متصلة فى القاهرة يوم 7 ابريل و 30 ابريل 2005.\n\nفى يوم 1 يناير 2011 بعد حلول السنه الجديده بعشرين دقيقه اتعرضت الكنيسه لهجوم اجرامى و عمليه ارهابيه تفجيريه فظيعه اتقتل فيها 21 واحد و واحده و اتجرح عشرات من زوار الكنيسه و الناس اللى كانت ماشيه فى الشارع. العمليه الاجراميه اللى بيتقال انها انتحاريه بتعتبر اول عمليه بالمنظر ده تحصل فى تاريخ مصر. سبق حصول العمليه الارهابيه تهديدات ضد المسيحيين فى مصر ، و براها من منظمات مش مصريه فى نوفمبر 2010 بعد اعتداء على كنيسة \" سيدة النجاة \" فى بغداد ، و سبقها حالة احتقان جامده ما بين المتعصبين المسلمين و المتعصبين المسيحيين فى مصر اللى من اسبابه انتشار التعصب الدينى و فتاوى التكفير ضد الكتاب و المفكرين و التحريض على مسيحيين مصر.\n\nفى تطورات لاحقه وضحت اجهزه اعلاميه مش مصريه إن منظمة القاعده عن طريق \" دولة العراق الاسلامية \" ادت امر بضرب كنيسة القديسين قبل العمليه بإسبوعين و ان ده ظهر على موقع تابع للتنظيم.\n\nفى 23 يناير 2011 اعلنت سلطات التحقيق المصريه إن اللى دبر العمليه الارهابيه هى منظمة جيش الاسلام الفلسطينى و هى منظمه فلسطينيه من غزه ، و ان الارهابى اللى دبر العمليه فى مصر مصرى متطرف اسمه \" احمد لطفى ابراهيم \" من مواليد 1984 فى اسكندريه مرتبط بالتنظيم الفلسطينى و كان اتسلل فى سنة 2008 لغزه بعد ما اقتنع بفكرها عن طريق مواقع على الانترنت و اقنعوه بإن الاعتداء على كنايس و معابد المسيحيين و اليهود جهاد ، و لما رجع مصر استمر يتواصل مع التنظيم الفلسطينى و اتكلف سنة 2010 برصد دور العباده المسيحيه و اليهوديه كتمهيد لتنفيذ عمليه ارهابيه ضدها. فى اكتوبر 2011 بلغ التنظيم عن طريق الانترنت ان فيه امكانيه لتنفيذ عمليه ضد كنيسة القديسين او كنيسة مكسيموس فى حى سيدى بشر فى اسكندريه جنب البيت اللى بيسكن فيه و كمان معبد يهودى فى المنشيه و عمل صور لكنيسة القديسين و بعتها للتنظيم ، فكلفه التنظيم بإنه يلاقى شقه عشان يسكن فيها اللى حا يقوموا بالعمليه و كمان يشوفلهم عربيه لاستخدامها فى عملية التفجير ، لكن اقترح عليهم تنفيذ العمليه بالاسلوب الانتحارى و بعدين خرج من مصر لعمل عمليه جراحيه فى ودنه. فى ديسمبر 2011 بلغه التنظيم انهم دفعوا بعناصر لتنفيذ العمليه و بعد ما تمت العمليه و استشهد عشرات من الأبرياء فى الكنيسه هناه مسئول من تنظيم جيش الاسلام الفلسطينى بنجاح العمليه و شكروه على دوره. تنظيم جيش الاسلام الفلسطينى اتهم قبل كده بمشاركته فى التفجيرات الارهابيه فى سينا سنة 2006 و 2007.\nبعد ثورة 25 يناير أثبتت التحقيقات أن وزير الداخلية حبيب العادلي كان وراء تفجير كنيسة القديسين. وأن كل ما تم نشره كان مجموعة من التضليلات لزيادة احتقان الشارع المصري\n\n", "title": "الارهاب فى مصر"}
{"id": "26184", "url": "https://arz.wikipedia.org/wiki?curid=26184", "text": "تفجير كنيسة القديسين فى اسكندريه\n\nتفجير اسكندريه 2011 او تفجير كنيسة القديسين ، عملية ارهابيه حصلت فى مدينة اسكندريه , مصر و سط الاحتفالات بليلة راس السنه. بعد حلول السنه الجديده بعشرين دقيقه حصل انفجار قدام كنيسة القديسين فى منطقة سيدى بشر. العملية الارهابية دى وقعت 21 قتيل و حوالى 97 مصاب. بتعتبر اول عملية ارهابيه بالمنظر دا تحصل فى تاريخ مصر.قبل العملية بفتره تنظيم القاعده قام باستهداف كنيسة فى بغداد و هدد الكنايس فى مصر بنفس الحاجة لو , بحسب كلامهم , مافرجوش عن ستات اسلموا, و روجوا و شجعوا التعصب الدينى و قبل التفجير باسبوعين نزل على سايت سلفى متطرف دعوة لتفجير الكنايس فى مصر و عناوين اكتر من كنيسه منهم كنيسة القديسين و الطرق و الاساليب اللى ممكن يتعمل بيها المتفجرات.العملية عملت صدمة فى مصر و فى العالم كله.\n\nفى تطورات بعد كده وضحت اجهزه اعلاميه مش مصريه إن منظمة القاعده عن طريق \" دولة العراق الاسلامية \" ادت امر بضرب كنيسة القديسين قبل العمليه بإسبوعين و ان ده ظهر على موقع تابع للتنظيم.\n\nوزير داخلية مصر حبيب العادلى صرح فى 5 يناير 2011 بإن التفجير ما حصلش بعربيه مفخخه زى ما كان معتقد لكن عن طريق عبوه ناسفه كان شايلها اللى ارتكب الجريمه.\n\nفى 23 يناير 2011 اعلنت سلطات التحقيق المصريه إن اللى دبر العمليه الارهابيه هى منظمة جيش الاسلام الفلسطينى و هى منظمه فلسطينيه من غزه ، و ان الارهابى اللى دبر العمليه فى مصر مصرى متطرف اسمه \" احمد لطفى ابراهيم \" من مواليد 1984 فى اسكندريه مرتبط بالتنظيم الفلسطينى و كان اتسلل فى سنة 2008 لغزه بعد ما اقتنع بفكرها عن طريق مواقع على الانترنت و اقنعوه بإن الاعتداء على كنايس و معابد المسيحيين و اليهود جهاد ، و لما رجع مصر استمر يتواصل مع التنظيم الفلسطينى و اتكلف سنة 2010 برصد دور العباده المسيحيه و اليهوديه كتمهيد لتنفيذ عمليه ارهابيه ضدها. فى اكتوبر 2011 بلغ التنظيم عن طريق الانترنت ان فيه امكانيه لتنفيذ عمليه ضد كنيسة القديسين او كنيسة مكسيموس فى حى سيدى بشر فى اسكندريه جنب البيت اللى بيسكن فيه و كمان معبد يهودى فى المنشيه و عمل صور لكنيسة القديسين و بعتها للتنظيم ، فكلفه التنظيم بإنه يلاقى شقه عشان يسكن فيها اللى حا يقوموا بالعمليه و كمان يشوفلهم عربيه لاستخدامها فى عملية التفجير ، لكن اقترح عليهم تنفيذ العمليه بالاسلوب الانتحارى و بعدين خرج من مصر لعمل عمليه جراحيه فى ودنه. فى ديسمبر 2011 بلغه التنظيم انهم دفعوا بعناصر لتنفيذ العمليه و بعد ما تمت العمليه و استشهد عشرات من الأبرياء فى الكنيسه هناه مسئول من تنظيم جيش الاسلام الفلسطينى بنجاح العمليه و شكروه على دوره. تنظيم جيش الاسلام الفلسطينى اتهم قبل كده بمشاركته فى التفجيرات الارهابيه فى سينا سنة 2006 و 2007. ماحدش عارف مصداقية التحقيقات دى و كل الموضوع اتقفل بعد ثورة 25 يناير 2011 من غير ماتتثبت أى حاجه على حد و من غير التوصل لمين بالظبط اللى نفذ العمليه الارهابيه.\n\n", "title": "تفجير كنيسة القديسين فى اسكندريه"}
{"id": "26189", "url": "https://arz.wikipedia.org/wiki?curid=26189", "text": "اضطهاد الاقباط\n\nاضطهاد الاقباط ، هى عمليات تعسفيه اخدت اشكال قمعيه كتيره عبر تاريخ الاقباط فى مصر و حصلت بشكل منظم عن طريق الدوله الحاكمه بفرض قوانين و ضرايب و عقوبات مجحفه او عن طريق اشخاص و جماعات بيعانوا من التعصب الدينى. الأقباط فى الاصل هما المصريين لكن كلمة قبطى بقت بتدى معنى مسيحى مصرى بعد فتره من الغزو العربى لمصر سنة 641 و اعتناق مصريين للاسلام فبقت كلمة قبطى بتتقال عن المصرى المسيحى لتمييزه عن المصرى المسلم. قبل دخول الاسلام مصر عانى المسيحيين المصريين من اضطهاد اللى اضطهدوا المسيحيين فى امبراطوريتهم بشكل عام ، و بعد تحول البيزنطيين للمسيحيه استمر اضطهاد المسيحيين المصريين اللى على المذهب اليعقوبى بسبب اختلافات لاهوتيه مع البيزنطيين الملكيين. بعد ما غزا العرب مصر و طلعوا البيزنطيين منها بالكامل سنة 645 بدأ عصر جديد من التعسف و الاضطهاد. الإضطهاد ما بداش طوالى بعد احتلال العرب لمصر لإن بطبيعة الحال كل المصريين فى الوقت ده كانوا مصريين و اهتمام العرب كان كله منصب على نهب غلة مصر و فلوس المصريين فوصلوا النيل للبحر الاحمر عن طريق قناه قديمه جددوها كان قناة تروجان لنقل الغله للجزيره العربيه عن طريق البحر ، و عملوا ضرايب راس على كل المصريين عشان يملوا بيها خزنتهم ، لكن بعد كده بعد ما المصريين بقوا مسيحيين و مسلمين ابتدت الضغوط تتحط على المسيحيين اللى انفردوا بتسمية اقباط كجماعه ، و فضل الاضطهاد يكتر شويه شويه لغاية ما زاد حجمه بشكل مريع تحت الحكم الاموى اللى فرض ضرايب راس ( جزيه ) مجحفه على الاقباط و لما ثاروا على الاوضاع رد الامويين و من بعدهم العباسيين بعمليات قمع و تنكيل.\n\nالاقباط بيشكلو حوالى 15-20 ٪<ref name=\"The world factbook/Egypt/\"></ref><ref name=\"U.S.Dept of State/Egypt\"></ref><ref name=\"FCO/Egypt/\"></ref><ref name=\"LOOKLEX Encyclopedia/Egypt/Religions&Peoples\"></ref><ref name=\"msn encarta/Egypt\"></ref> من سكان مصر—يعنى أكبر اقلية دينية فى البلد.\n\nفى حين إن الأقباط قاسو من حالات الاضطهاد طول تاريخهم ،لاحظت جماعات حقوق الانسان \"التعصب الديني المتزايد\" و العنف الطائفي ضد الأقباط المسيحيين فى السنوات الاخيرة ، وعدم قيام الحكومة المصرية بالتحقيق بشكل فعال و الاسلوب الواجب او محاكمة المسؤولين عن الاضطهاد . .\n\nدقلديانوس Diocletianus كان امبراطور رومانى حكم في الفترة من 20 نوفمبر 284 لحد 1 مايو 305 كان بيعذب المسيحيين فوقع اضطهاد شديد على الاقباط في مصر فاتخذوا من سنة 284 م تاريخ توليةالحكم بداية التقويم قبطى واتسمى حكمه ( عصر الشهدا )\n\nبحلول نهاية القرن الرابع معظم المصريين كانو مسيحيين إما بالفعل أو بالإسم .\n\nالربع الاخير من القرن العشرين و العقد الاول من القرن الواحد و عشرين حصل لأول مرة تدهور فى العلاقات بين المسلمين والاقلية القبطية فى مصر. و ده بيتشاف كل يوم فى حاجات مش بس زى إهانة اطفال المسلمين للكهنة الأقباط و لكن فى الأحداث الخطيرة أكبر من ده بكتير زى الهجمات على الكنايس والأديرة و البيوت و القرى والمحلات التجارية القبطية ، و خصوصا فى صعيد مصر خلال التمانينات و التسعينات . و بيعتقد ان من 1992 لحد 1998 قتل الاسلاميين المتطرفين فى مصر 127 واحد و واحده من الأقباط.\n\nبحلول نهايةالتسعينات ، فى محافظة المنيا اللى تعتبر مركز قبطى قديم اتحرق \"خمس كنايس و إتنين من المنظمات الخيرية و 38 شركه بيملكها أقباط \" على إيد \"عصابات من الشبان المسلمين شايلين قضبان حديد الزجاجات الحارقة و بييصيحو `الله أكبر!` \". و فيه اتهامات للبوليس بإنه ساعد المهاجمين فى بعض الحالات..\n\nفى مايو 2010 ، نشرت صحيفة وول ستريت جورنال تقرير عن زيادة \"موجات من هجمات الغوغاء\" من جانب المتشددين المسلمين ضد الأقباط ،و ده اجبر كتير من المسيحيين يهربو من بيوتهم.\n\nبعد ثورة 25 يناير اللى اطاحت بنظام حكم الرئيس حسنى مبارك ازدهر المتطرفين و المتعصبين و اطلقت السلطات مساجين متطرفين من السجون و حصلت اعتداءات على الاقباط وصلت لدرجة ان السلفيين فى محافظة قنا قطعوا ودن راجل قبطى بحجة وجود علاقه بينه و بين ست و انهم بيطبقوا الشرع و حرقوا بيته اللى كان بيأجره.\n", "title": "اضطهاد الاقباط"}
{"id": "26192", "url": "https://arz.wikipedia.org/wiki?curid=26192", "text": "القمص بيشوى كامل\n\nالقمص بيشوى كامل ، اسمه الأصلى قبل الكهنوت \" سامي كامل اسحق اسعد \" ( دمنهور، 6 ديسمبر 1931 - اسكندريه، 21 مارس 1979 ). اتولد فى مدينة دمنهور فى محافظة البحيره فى مصر. راجل دين مصرى كبير كان كاهن كنيسة مار جرجس فى حى سبورتنج فى اسكندريه. اتفوق فى دراسته و اتخرج من كذا كليه و معهد.\n\nكان صاحب فكرة انشاء حضانات فى الكنايس لأطفال الأمهات اللى بيشتغلوا فيها ، و ساهم فى تأسيس كذا كنسيه فى اسكندريه.\n\nبعد ما خلص الثانويه دخل كلية العلوم جامعة اسكندريه و التحق بقسم الجيولوجيا و اتخرج سنة 1951 بتقدير جيد. دخل معهد التربيه العالي للمعلمين و أخد دبلوم تربيه و علم نفس سنة 1952 بتقدير ممتاز وكان ترتيبه الاول على دفعته. اشتغل مدرس كيميا فى مدرسة الرمل الثانويه فى اسكندريه ، و فى سنة 1954 اخد ليسانس اداب فى الفلسفه ، و فى سنة 1956 اخد بكالوريوس العلوم اللاهوتيه من الكليه الاكليريكيه فى اسكندريه و كان الاول على دفعته. اتعين معيد فى معهد التربيه العالى التابع لوزارة التعليم فى اسكندرية سنة 1957 ، و فى سنة 1958 دخل كلية التربيه فى القاهره و أخد دبلوم التخصص فى علم النفس فى اكتوبر سنة 1959.\n\nاهتم سامى كامل بالكنيسه و هو صغير و بدأ يخدم فى الكنيسه و هو عنده سبعتاشر سنه لما كان لسه طالب فى الجامعه و خدم فى كنيسة السيده العدرا فى محرم بك فى التربيه الكنسيه و كان بسبب دراسته الجامعيه فى مجال التربيه مهتم بتربية الاطفال و كان دايماً بيروح الكنيسه كل يوم جمعه و حد. . اياميها كانت مدارس الحد موجوده فى المدارس القبطيه اللى حوالين الكنيسه لكن سامى كامل نجح فى انه ينقل خدمة كنايس الحد للكنيسه نفسها و بسبب مجهوداته الكبيره بقى امين عام للخدمة مع انه كان لسه صغير فى السن.\n\nفى اواخر ديسمبر 1954 مع فترة صوم الميلاد فكر سامى كامل فى انه يترهبن و اختار دير السريان فى وادى النطرون و ابتدا يجهز نفسه للسفر لكن ابوه عيى فأجل السفر لكن فضل مشتاق للرهبنه فكان بيروح رحلات للأديره من وقت للتانى. و مره و هو فى دير القديس بيشوى دخل المقصورة اللى فيها جسم القديس و قعد يناجيه و يقول : \" ياريت أتشرف بإسمك يا أنبا بيشوى \" لإنه كان نفسه يترهبن بإسم بيشوى.\nفى 18 نوفمبر 1959 زار سامى كامل الكرازه البابويه فى اسكندريه مع تلامذته فى التربيه الكنسيه ، و بعد ما باس ايد البابا كيرلس السادس البابا قاله انه اختاره يبقى كاهن و انه حا يرسمه بعد اربع تيام. السبب فى الموضوع ده كان صدفه حيث ان البابا كرليس قبل ما يدخل عليه سامى كامل كان بيتكلم مع الاب الكاهن القمص مينا اسكندر عن موضوع حتة ارض كانت اشترتها البابويه القبطيه فى اسكندريه على خط ترام سبورتنج لبنا كنيسه بإسم \" مار جرجس \". لكن البابا قال انه مش ممكن بدا البنا قبل رسم كاهن ليها و فى الوقت ده دخل سامى كامل فقال القمص مينا : \" أهو ده اللى ينفع يرعى شعب كنيسة مار جرجس \". اللى حصل كان مفاجاءه لسامى كامل و قال : \" بس انا مش متجوز \" فرد عليه البابا : \" الروح القدس اللى ألهمنى حا يختارلك عروسه \". و اداله يومين فرصه فخرج و راح على مقصورة الست العدرا و قعد يصلى. طلب سامى كامل ايد \" انجيل باسيلى \" اللى كانت أنسه جامعيه واخده بكالوريوس اقتصاد و علوم سياسيه من جامعة اسكندريه و كانت هى كمان بدها تترهبن لكن الاب مينا اسكندر اتدخل و اقنعها بالجواز من سامى كامل و تمت الخطوبه يوم الخميس 19 نوفمبر 1959 فى حفله صغيره محضرهاش غير اهل العروسه بس. تانى يوم سافر سامى كامل على الدير و استخار الرب فى انه يتجوز و يدخل فى الكهنوت و لا يترهبن اللى كان نفسه فيها. لكن الاب مينا اسكندر راحله و قاله انه شاف حلم ان اكليل اتحط على راسه و مع ضغوط من اللى حواليه اتجوز فى 24 نوفمبر 1959 و شاف اهله العروسه لأول مره فى يوم الجواز.\n\nفى 2 ديسمبر 1959 اترشم سامى كامل كاهن بإسم بيشوى كامل على مدبح كنيسة مار جرجس فى سبورتنج فى اسكندريه. فى الوقت ده الكنيسه كانت لسه عباره عن مبنى صغير من الطوب الاحمر اللى مش متبيض و السقف كان قماش من اللى بيستخدموه فى السرادق فى مصر. و اتجهز المدبح عشان يترشم عليه الاب بيشوى كامل. و بعد ما اترشم راح على دير السيده العذراء للسريان و قعد هناك اربعين يوم و دى فتره بيقضيها الكاهن بعد رشامته ، و بعدها رجع اسكندريه عشان يشرف على تكميل بنا الكنيسه اللى خلص بناها و اتكرزت سنة 1968 و بقت من اشهر و اجمل كنايس اسكندريه.\n\nاسكندريه على مر تاريخها قبل ما ينهش التطرف و التعصب الدينى جسم مصر ، مدينه اتعرفت بالتسامح الدينى و الانفتاح عاشت فيها كل الديانات و الاجناس فى سلام مع بعض. خدمات الاب بيشوى كامل امتدت فى نواحى اسكندريه و بقى زى ما يكون كاهن لكل اسكندريه و اسس كنايس تانيه هى :\n\n\nكنيسة القديس مار مرقس والبابا بطرس خاتم الشهداء اتعرضت لهجوم ارهابى فى 1 يناير 2011 اجرامى وقت احتفال اسكندريه بحلول السنه الجديده.\n\nفى نوفمبر سنة 1969 إنتدب البابا كيرلس السادس القمص بيشوى كامل عشان يروح على لوس انجليس فى امريكا عشان يرعى ابناء الكنيسة المصريه القبطيه فى المهجر.\n\nالاب بيشوى كامل كان اول اللى فكروا فى انشاء حضانه لأطفال الامهات اللى بيشتغلوا فى كنيسة مار جرجس و دى حاجه نقلتها عنه كنايس اسكندريه و بعدين اخدت بيها كل كنايس مصر. و هو اللى احيا التقلبد الكنسى القديم بالسهر فى الكنيسه فى ليلة السنه القبطيه الجديده \" عيد النيروز \" و راس السنه الميلاديه و اتبعت فكرته كل كنايس مصر بعد كده.\n\nاتوفى القمص بيشوى كامل فى 21 مارس سنة 1979 بعد حياه مليانه عطاء و بعد ما عمل انجازات كتيره لخدمة أقباط اسكندريه و مدينة اسكندريه بوجه عام ، و اتعرف بإنه كان شخصيه طيبه خيره و كان محبوب من الناس.\n", "title": "القمص بيشوى كامل"}
{"id": "26196", "url": "https://arz.wikipedia.org/wiki?curid=26196", "text": "الفتنه الدينيه فى مصر (1321)\n\nالفتنة الدينيه فى مصر سنة 1321 هى احداث طائفيه بين المسلمين و المسيحيين حصلت فى مصر سنة 1321 فى عصر توليرانسى مزدهر اقتصادياً و ثقافياً هو عصر السلطان الناصر محمد بن قلاوون. بطريرك الأقباط الارتودوكس \" اليعاقبه \" وقتها كان \" يوأنس التاسع \" (يوحنا التاسع). الأحداث الطائفيه فى مصر حاجه قديمه و مش ظاهره حديثه. اول اسبابها التعصب الدينى مش مؤامرات خارجيه. الأحداث بدإت بهجمات على كنايس المسيحيين عن طريق متعصبين مسلمين فرد عليها متعصبين مسيحيين بحرق مبانى سماهم البطريرك \" سفهاء زى سفهائكم \". الوقايع اتطورت و كانت حاتسبب فى تدمير القاهره و انتهت بمعاقبة ناس من الطرفين لكن السلطه المدنيه الحاكمه رغم انها كانت سلطه مستنيره فى فترة رخاء اقتصادى و بتعامل المسلمين و المسيحيين كرعايا نخت فى الاخر قدام ضغوط المتعصبين و جت على الطرف الأضعف عشان تحمى نفسها و تقضى على الفتنه. الفتنه كانت فى الواقع نتيجه لصراع قام ما بين الدوله المدنيه الحاكمه و طبقة المعممين المتشددين اللى حسوا بإنهم بتضيع منهم الامتيازات اللى كانوا بيتمتعوا بيها فى نظام براطيل فاسد قبل الملك الناصر ما يبدأ حربه ضد الفساد و يغير النظام الادارى و القوانين المجحفه و مكوس النهب فى مصر. بطبيعة الحال لازم يتاخد فى الاعتبار ان أحداث الفتنه دى حصلت فى العصور الوسطى من حوالى سبع قرون.\n\nفى سنة 1095 دشن اوربان التانى بابا المسيحيين الكاتوليك اللاتين الحروب الصليبيه ضد المسلمين فى الشرق فقامت الحمله العسكريه اللى اتعرفت بإسم الحمله الصليبيه الاولى (1096) و استولى الصليبيين على القدس (1099) و مدن تانيه فى اسيا الصغرى و الشام و اسسوا مملكة بيت المقدس ، و استمر الصراع الكاتوليكى الاسلامى داير سنه بعد سنه و قدر صلاح الدين الايوبى انه يطرد الصليبيين من القدس (1187) فرد الكاتوليك بحملات عسكريه ضخمه اتجمعت فيها جيوش اوروبا ضد المسلمين ، و كان نصيب مصر من الحملات دى حملتين كبار هاجموها بطريقه مباشره ، الاولى كانت الحمله الصليبيه الخامسه (1218) و التانيه كانت الحمله الصليبيه السابعه (1249-50) اللى قادها بنفسه لويس التاسع ملك فرنسا بمباركة و تأييد الكنيسه الكاتوليكيه.\n\nفى الوقت ده كان فى مصر طايفتين من المسيحيين ، طايفه بتتسمى \" اليعاقبه \" و التانيه اسمها \" الملكانيه \". اليعاقبه كانوا المصريين المسيحيين من اصول مصريه و كانوا تابعين لكنيسة اسكندريه المصريه الارتودوكسيه المونوفيزيه و ليهم بطريرك خاص بيهم و كانت معظم اديرة و كنايس مصر تابعه ليهم و اشهر كنايسهم كانت الكنيسه المعلقه ( قصر الشمع / حصن بابليون ) اللى كانت مقر بطريركهم و مجمع رهبانهم و علمائهم اللاهوتيين. المسيحيين الملكانيين ( الروم الارتودوكس )من جهه تانيه كانوا عادة من اصول مش مصريه و زى تسميتهم ما بتقول كانوا تابعين لملك بيزنطه و كنيسته البيزنطيه. الملكانيين كان ليهم البطريرك الخاص بيهم مقيم فى القاهره و كنايسهم و اديرتهم كانت اقل بكتير من كنايس و اديرة اليعاقبه و اهم كنايسهم كانت القلايه و دى كانت مجمع رهبانهم اللى جم مصر من بلاد الروم ( بيزنطه). الصراع ما بين الطايفتين دول بدأ بعد النزاع المذهبى اللى حصل فى مجمع خلقدونيا سنة 451 فى عهد الامبراطور البيزنطى مركيانوس ما بين الكنيسه المصريه من جهه و الكنيستين البيزنطيه و الكاتوليكيه على طبيعة المسيح و انتهى النزاع بإتهام المصريين بالهرطقه و حصل انفصال و بدأ عصر اضطهاد لمسيحيين مصر استمر لغاية ما دخل العرب مصر و طردوا البيزنطيين و حلوا محلهم و فرضوا الجزيه على المصريين اللى كانوا بيسموهم أقباط. المسيحيين اللى اعتنقوا الاسلام اتعفوا من الجزيه و بقى اسم \" اقباط \" بيتقال بس عن المصريين المسيحيين. العصر الاموى شاف اكبر اضطهاد للمسيحيين المصريين و زادت فيه الجزيه و المكوس بشكل كبير. فى العصور دى المصريين مسيحيين و مسلمين عادة ما كانوش بيتعينوا فى الدوله.\n\nفى سنة 1250 إتأسست الدوله المملوكيه فى مصر على انقاض الدوله الايوبيه ، و اهم حدثين حصلوا فى بداية العصر المملوكى هو قعاد واحده ست على عرش مصر بعد ماقادت مصر لنصر كبير هى شجر الدر ، و الحدث التانى تعيين اول مصرى قبطى وزير لحاكم مصر هو \" شرف الدين ابو سعيد هبة الله صاعد الفائزى \" اللى اتعين وزير للسلطان عز الدين أيبك . فى عصر الدوله المملوكيه ( 1250 -1517 ) مصر بقت دوله مستقله و كل المواطنين المصريين بغض النظر عن دياناتهم مسلمين او مسيحيين او يهود بقوا رعايا للدوله ، المسيحيين كانوا اقليه دينيه لكن ما بقوش اقليه اجتماعيه ، و ما بقتش فيه حاجه اسمها جزيه بتتنهب من طايفه بسبب دينها لملى خزنة خليفه عايش فى بلد تانيه ، و بقى للكل حق امتلاك الاراضى و العقارات زيهم زى بعض و بقى فيه مسيحيين و يهود اغنيا جداً و عندهم جوارى و عبيد ، و بتبين اوراق الوثايق اليهوديه المعروفه بإسم \" الجنيزا \" ان المصريين المسلمين و المسيحيين شاركوا فى كتابتها. اشتغل المسيحيين فى دواوين الدوله و وصلوا لمراكز كبيره و شاركوا فى الحياه الثقافيه و خرج منهم المؤرخ المكين كاتب ديوان الجيش المصرى ابن العميد و عيلة الكتاب و المثقفين \" ولاد العسال \".\n\nالحروب الصليبيه ما أثرتش على حالة التعايش ما بين المسلمين و المسيحيين و ما حصلش فى اى وقت ان حد من مسيحيين مصر رغم طول فترة الحروب الصليبيه انضم لصف الصليبيين الاوروبيين ضد مسلمين مصر او خان مصريته لدوافع دينيه. فوق كده المصريين المسلمين و المسيحيين كانوا بيشاركوا بعض فى الاحتفلات الدينيه و كان المسلمين بيشاركوا فى عيد الغطاس و كانوا بيزينوا الشوارع و الدكاكين بالفوانيس وقت احتفال المسيحيين بعيد الميلاد و السنه القبطيه الجديده ( عيد النيروز ). لكن ده ما يمنعش ان كانت بتحصل من وقت للتانى خناقات بتاخد شكل طائفى بين المسلمين و المسيحيين و بالذات المسيحيين الملكانيين اتباع الكنيسه البيزنطيه اللى عادة ماكانوش من اصول مصريه. لكن الخناقات دى كانت بتنفض بسرعه من غير ماتحصل مشاكل كبيره.\n\nفترة حكم الناصر محمد بن قلاوون التالته كانت فتره مستقره مافيهاش حروب لا مع الصليبيين و لا مع المغول و مصر كانت مزدهره اقتصادياً و ثقافياً و ليها وزن دولى معتبر. و فوق كده الفتره دى كانت فتره تيلورانسيه ازدهر فيها الفن و الثقافه و حركة التعمير و البنا على مستوى فرعونى.\n\nمراكز القوى فى مصر قبل ما يمسك الملك الناصر الحكم فى الفتره التالته كانت متقسمه ما بين طبقة المماليك الارستقراطيه و طبقة القضاه و رجال الدين المسلمين اللى كانوا بيتسموا \" المعممين \". موظفين الدواوين و اصحاب المراكز الحكوميه العاليه كانوا بوجه عام بينتموا للطبقتين دول. الناصر محمد بن قلاوون اللى كان سلطان متفتح و بيكره الفساد حاول انه يغير الوضع ده فلغى قوانين قديمه و عمل قوانين جديده ، و لغى ضرايب و مكوس فرضها النهيبه ، و حارب الفساد فى الدوله ، و طرد الموظفين المرتشين و عين اقباط و مسلمين ما بينتموش لدواير المعممين المتطرفين. الأقباط بوجه عام ما بقوش اقليه اجتماعيه. ده بطبيعة الحال سبب حاله من الاستياء و العدوانيه فى صفوف اللى كانوا مستفدين من الأوضاع القديمه الفاسده.\n\nالتحولات الإجتماعيه اللى حصلت فى عهد الناصر محمد بن قلاوون اتلاحظت عن طريق الاجانب اللى زاروا القاهره فى الفتره دى ، و بتبينها قصة الوزير المغربى اللى زار القاهره و هو رايح الحج سنة 1301 وقت فترة حكم الملك الناصر التانيه (1299-1309) و شاف ان مسيحيين مصر عايشين فى ترف و بيركبوا حصنه متزينه فعز عليه الموضوع و راح للامير بيبرس الجاشنكير و قعد يعيط و يعدد و يردد كلام دينى و يقولوه ان ده ما يصحش لغاية ما خلاه يطلع قرار يمنع المسيحيين من ركوب الحصنه فى الشوارع ، ركوب الحصنه اياميها كان متحرج على عامة المسلمين و المسيحيين اكمنها كانت من ادوات الحرب ، و انتهز المتعصبين الفرصه و طلعوا فتاوى تحريضيه ضد الأقباط و كانت حاتقوم فتنه طائفيه و لدرجة ان ملك نيقيا البيزنطى اتدخل فى الموضوع عشان يهدى النار اللى ولعها فى مصر الراجل المغربى .\n\nعلى خلفية التطورات الاجتماعيه و الاقتصاديه المهمه ، و مع الأخد فى الإعتبار كمان التأثيرات الخارجيه اللى كانت بتدخل مصر ، قامت الأحداث الطائفيه الكبيره اللى حصلت فى مصر ما بين المسلمين و المسيحيين سنة 1321. الفتنه دى ابتدت بطريقه غريبه و قدر المتعصبين الدينيين انهم يحرضوا و يحركوا المسلمين و المسيحيين.\n\nفى يناير 1314 وقت احتفالات المسيحيين احتاج المسيحيين فى الكنيسه المعلقه قناديل فسلفهم المسلمين قناديل من جامع عمرو بن العاص فعلقوها فى الكنيسه المعلقه لكن ده مارضيش راجل متعصب من المعممين اسمه الشيخ نور الدين على بن عبد الوارث البكرى فإتخانق مع المسلمين اللى سلفوا قناديل الجامع للمسيحيين و لم ناس من جماعته و راح بيهم على الكنيسه المعلقه و اتخانق مع المسيحيين و نزل القناديل ، و راح على قلعة الجبل و نزل شتيمه فى الدوله و طلب مقابلة السلطان الناصر محمد بن قلاوون ، فجاب الناصر القضاه و الفقها و دخله عشان يشرح قضيته فقعد البكرى ده يعيد و يزيد فى كلام دينى متعصب و يشتم فى المسيحيين و يلبخ فى الكلام زى عادة المتعصبين و راح قايل للسلطان : \" افضل المعروف كلمة حق عند سلطان جائر، و أنت وليت القبط المسالمة، و حكمتهم فى دولتك وفى المسلمين، وأضعت اموال المسلمين فى العمائر والإطلاقات التى لا تجوز \" ( يعنى مش عاجبه مساواة المواطنين المصريين و حركة التعمير و التطوير الإقتصادى اللى كان بيعملها الملك الناصر و بيعتبرها بذخ و حرام و انه بكده فى مفهومه سلطان ظالم ). فإستغرب الملك الناصر من الكلام ده و قاله \" حيلك ، أنا جاير ؟ \" فإتبجح الراجل المتعصب و رد : \" نعم! أنت سلطت الأقباط على المسلمين، وقويت دينهم \". الملك الناصر اتغاظ من كلام الراجل المتعصب و مابقاش عارف يعمل فيه ايه و حاشه عنه الامير \" طغاى \" فبص الناصر لقاضى القضاه و قاله : \" كده يا قاضى بيتجرأ على ؟ ايه المفروض اعمله فيه ؟ قل لى \" ، فرد قاضى تانى اسمه \" ابن جماعه \" على السلطان و قال : \" قد تجرأ ولم تبق إلا مراحم مولانا \". حس الناصر بإهانه كبيره من الراجل المتعصب و اتدخل الامرا عشان يحوشوه عنه و اتشفعوله عشان يسيبه فسابه لكن امره انه يمشى من مصر و مايوريهوش خلقته تانى .\n\nاستمر الناصر محمد بن قلاوون فى حركة تطوير مصر و تعميرها و بنا اقتصادها و حارب الفساد الادارى و غير القوانين و منع ضرايب جايره كانت معموله لنهب الناس و قضى على طبقات الامرا و الموظفين المرتشين ، و اشتغل المصريين مسلمين و مسيحيين فى دواوين الدوله و اترقى الاقباط لمراكز عاليه رغم ضغوط المتعصبين من طبقة \" المعممين \" اللى شافوا ان الوظايف الكبيره بتطير منهم لصالح اداريين اقباط و مسلمين مش من دوايرهم ، و عاشت مصر ازهى عصورها و بقت كل بلاد الدنيا وقتها بتتقرب منها و بتخطب ودها. و استمر المصريين المسلمين و المسيحيين متعايشين لغاية سنة 1321 لما هبت على مصر ريح التطرف و التعصب الدينى بطريقه غريبه و كانت حا تتسبب فى تدمير القاهره نفسها.\n\nمن الشخصيات اللى عاشت فى عصر الناصر محمد بن قلاوون كان احمد ابن تيميه اللى كان بيصدر فتاوى فى دمشق فطلب منه السلطان الناصر انه ييجى مصر عشان يشرح فتوى من فتاويه و انتهى امره بإنه إتقبض عليه و اتسجن لمدة سنه فى اسكندريه و اترحل من مصر على دمشق بعدها. و اتقبض عليه هناك و اتسجن فى قلعة دمشق. فى فبراير 1321 وصلت مصر أخبار بإن الناس فى دمشق هاجمت كنيسه لليهود و هدتها و فى مايو 1321 هبت رياح التعصب على مصر. فجأءه هجم ناس على خمس كنايس اتنين فى الزهرى و واحده فى بستان السكرى اسمها الكنيسه الحمرا و كنيستين فى مدينة مصر.\n\nبدأت الأحداث بإن فى يوم 8 مايو وقت صلاة الجمعه و الناس و الامرا و رجال الدوله فى الجوامع بيصلوا اتلمت طايفه من المتعصبين و هجموا على كنيسة الزهرى و هدوها و نهبوا اللى كان فيها و من هناك راحوا على الكنيسه الحمرا اللى كانت جنبيها و نهبوها و من هناك راحوا على كنيسة \" بومنا \" ونهبوها هى كمان و قتلوا ناس كانوا فيها و خطفوا البنات. لما خلصت صلا الجمعه و طلع المصليين المسلمين من الجوامع لقوا نار مولعه و دخان طالع فى السما و ناس خاطفين بنات و ناهبين نهايب فإتخضوا من المنظر. اصوات الناس و صريخهم وصل للقلعه وسمعها الملك الناصر فطلب من الامير \" أيدغمش \" انه ينزل يشوف ايه اللى بيجرى فى البلد. لما عرف السلطان باللى حصل انزعج جداً و نزل الامرا و خرجت العساكر عشان يقضوا على الهوجه اللى حاصله و فى الظروف دى وصلت اخبار بإن المتعصبين هاجموا كنيسه فى حارة الروم و كنيسه تانيه فى حارة زويله و ان فيه خطر ان القاهره حا تتنهب ، و وصل القلعه مندوب من عند والى القاهره بلغ السلطان بإن فيه ناس متجمعه عند الكنيسه المعلقه اللى ساكن فيها البطريرك نفسه و عايزين يهدوها و انه طالب نجده سريعه ، فإتخض الملك الناصر و غضب جداً و كان عايز ينزل الشارع بنفسه لكن بعت الامرا على نواحى القاهره و مدينة مصر للتصدى للمهاجمين بكل قوه و وقفت القاهره على رجل.\n\nهجم العساكر على النهابه اللى كان من ضمنهم ناس شاربين خمره منهوبه و سكرانين لكن ما قدروش عليهم و والى مدينة مصر اتزنق هو و عساكره جنب الكنيسه المعلقه و الناس نزلت فيهم ضرب و لما الامير ايدغمش وصل بعساكره لقى الغوغاء على وشك انهم يحرقوا باب الكنيسه عشان يقتحموها فجهز نفسه للاشتباك بيهم لكن كش لما شاف ان عددهم كبير جداً و انه لو هجم عليهم حا تحصل مدبحه فنادى عليهم بإن كل اللى حا يفضل فى المكان حا يتحل دمه فخافوا و ابتدوا يتفرقوا و وقف الامير بالعسكر على بوابة الكنيسه عشان يحميها و عين عساكر عشان يباتوا مع الوالى على بوابتها عشان يحرسوها بالليل و رجع القلعه.\n\nالموضوع ما خلصش على كده و اتطور بطريقه غريبه. ففى يوم الجمعه التانى بعد ما خلصت الصلا فى جامع القلعه راجل زى معتوه قعد يصرخ فى وسط الجامع : \" اهدموا الكنيسه التى فى القلعة \". و لما خرج الامرا من الجامع لقوا ناس عاملين ضجه و شايلين صلبان و هدوم و غيرها و بيقولوا \" السلطان امر بتخريب الكنايس \" و اتضح انهم هجموا على كنايس و هما فاكرين ان الملك الناصر امر بكده ، و طبعاً دى كانت مؤامره متدبره عن طريق اللى اشعلوا الأحداث.\n\nيوم الحد وصلت الاخبار من اسكندريه بإن وقت صلاة الجمعه اتجمعت ناس و صرخوا بإن الكنايس بتتهدم فخرج بسرعه الامير بدر الدين المحسنى محافظ اسكندريه بالعساكر عشان ينقذ الكنايس لكن على ما وصل كانت اربع كنايس اتهدت ، و بعد اخبار اسكندريه وصل خبر من البحيره بإن ناس هدوا كنيستين فى دمنهور وقت صلاة الجمعه ، وبعدين وصلت اخبار من قوص بإن ناس هدوا ست كنايس فى ظرف نص ساعه برضه وقت صلاة الجمعه و فضلت اخبار توصل ورا بعض من الصعيد و الوجه البحرى و حتى من اسوان بإن كنايس اتهدت وقت صلاة الجمعه فالناس بقت مستغربه ازاى ممكن يكون ده حصل فى نواحى مصر فى وقت واحد. زعل الملك الناصر من اللى بيحصل فى مصر و جاتله حالة سخط على الناس لكن الامرا قعدوا يهدوا فيه و يقولوله : \" يا مولانا ، ده فعل ربنا ، لإن مين من الناس يقدر يهد كنايس فى اسكندريه و دمياط و القاهره و مصر و الصعيد فى نفس الوقت ؟ \". بطبيعة الحال الهجمات دى كانت متدبره و متوضبه و مش زى ما حاولوا يقنعوا السلطان.\n\nعدد الكنايس اللى اتهدت كان ستين كنيسه فى نواحى مصر ، و بعد الكنايس دى ما اتهدت حصلت حرايق كبيره فى القاهره و مدينة مصر بدأوا يوم السبت 13 يونيه 1321 فى مبانى تابعه للمارستان المنصورى و بعدين قامت حريقه فى حارة الديلم و امتدت النار على الليل لأماكن تانيه كتيره و بعتوا للسلطان يقولوله بخبر الحرايق فبعت امرا و عساكر عشان يطفوها ، و خرج الناس من بيوتهم و باتوا فى الشوارع ، و بقت القاهره كلها مهدده بالحرق. فى ليلة يوم التلات زادت الحرايق و بقى مش سهل السيطره عليها ، و فوق كده هبت ريح جامده نشرت النار و قلبت المراكب فى النيل فافتكرت الناس انه يوم القيامه ، و طلع الملك الناصر فوق سطح قصره فى قلعة الجبل عشان يشوف الحرايق و اتخض من منظر النار اللى طالعه و الدخان اللى كان مغطى سما القاهره.\n\nالناس صبحت يوم التلات فى حاله وحشه و نزل نايب السلطان و الامرا و خرج معاهم سكان القاهره عشان يحاولوا يطفوا الحرايق و نقلوا من المدارس و الحمامات و الأبيار مايه على الجمال لأماكن الحرايق. و جابوا كل البنايين و النجارين عشان يهدوا البيوت و المبانى المولعه عشان ما تتنقلش النار للمبانى اللى جنبها. الكل شارك فى محاولة تطقية الحرايق و حتى الامرا الكبار لغاية ماقدروا يسيطروا على النار. لكن تانى يوم قامت حرايق تانيه بره باب زويله و فى حته كان اسمها قيسارية الفقرا ، و اكمن كان فيه ريح انتشرت النار ، فراح الوالى و معاه العساكر و الناس على هناك و طفوها و هدوا المبانى المولعه ، لكن بعد ما طفوها قامت حريقه تانيه فى بيت الامير سلار فى منطقة القصرين فجريوا على هناك لكن و هما بيطفوا النار لقوا فتايل مغموصه بالقطران و دى كانت اول اشاره ان الحرايق بتتعمل بفعل فاعل. صدرت اوامر بإن كل دكان فى القاهره يحط جنبه زير مليان مايه و كمان فى الحوارى و الزقايق و حط الناس ازيرة مايه على اسطحة بيوتهم.\n\nيوم الخميس قامت حرايق فى حارة الروم و بره القاهره و فضلت تقوم حرايق فى نواحى القاهره و مدينة مصر و وصلت الحرايق للجوامع و المدارس و قامت حريقه فى المدرسه المنصوريه و ظهرت اشاعات بإن المسيحيين ورا الموضوع و هما اللى بيولعوا الحرايق كإنتقام لهد كنايسهم خصوصاً بعد ما اتلقت خرق فيها زيت و قطران. يوم الجمعه اتمسك اتنين رهبان كانوا طالعين من المدرسه الكهاريه بعد ما رموا فيها خرق فيها كبريت و زيت. اتقبض على الراهبين و ودوهم للملك الناصر فأمر بالتحقيق معاهم. بعد شويه اتقبض على مسيحى تالت كان فى جامع الظاهر فى الحسينيه و حط خرق فيها زيت و قطران جنب منبر الجامع و بعد التحقيق معاه اعترف بإن فيه جماعه من المسيحيين بيعملوا خرق القطران و بيوزعوها على الناس. الراهبين اعترفوا انهم من دير البغل اللى كان فوق جبل المقطم و انهم هما اللى عملوا الحرايق عشان ينتقموا لهد الكنايس و انهم كانوا بيعملوا الفتايل و يحطوها فى القطران و يرموها بالسهام على المبانى و انهم كانوا بيوزعوا الفتايل على اتباعهم عشان يخرجوا بالليل و الناس نايمه و يرموها على المبانى. الامير علم الدين قال للملك الناصر عن نتايج التحقيقات و قرر الامير كريم الدين الكبير ناظر الخاص استدعاء البطريرك يوأنس التاسع عشان يطلعه على الموضوع و جه البطريرك بالليل و استقبله الامير استقبال كويس و أكرمه و حكى له على اللى حصل فزعل البطريرك جداً و قال : \" دول سفهاء عملوا اللى عملوه سفهاءكم ، و خلينا نشوف رأى السلطان ايه \".\n\nكريم الدين كان من رجالة الملك الناصر الجداد اللى عينهم مكان المفسدين و المرتشين اللى اتطردوا من الدواوين و كان اول واحد يتعين فى منصب ناظر الخاص ( وكيل سلطان مصر ) اللى عمله الملك الناصر فى حركة تنضيف و تطوير الاداره فى مصر و كان مصرى من اصل قبطى ، و عشان كده كان ليه اعداء كتار ما بين المعممين المتشددين.\n\nتانى يوم راح كريم الدين على السلطان ، و هو فى السكه طلع عليه متعصبين مسلمين و قعدوا يصرخوا فيه : \" مش من حقك تحامى النصارى يا قاضى بعد ما خربوا بيوت المسلمين \" فرد عليهم كريم الدين بإن المسيحيين اللى اتمسكوا مجرد سفهاء. بعد ما قال كريم الدين للسلطان باللى حصل و رأى البطريرك طلب الملك الناصر من الوالى معاقبة المتورطين ، فقبض على اربعتاشر راهب من دير البغل ، اتعدم منهم اربعه يوم الجمعه.\n\nيوم السبت نزل الملك الناصر من القلعه و راح على الميدان اللى احتشدت فيه اعداد كبيره من الناس و لما وصل كريم الدين المتعصبين شتموه و قالوا له \" انت بتحامى النصارى ؟ \" و رموا عليه طوب فزعل الملك الناصر و استشار الامرا يعملوا ايه فى الناس المتجمهرين فى الميدان فإقترح الامير أقوش نايب الكرك انه يرضيهم بعزل الموظفين المسيحيين من ديوان الدوله لكن الملك الناصر ما وافقش على الكلام ده و طلب من ألماس الحاجب مهاجمة المحتشدين بالعسكر لغاية ما يطلعهم من باب زويله و باب النصر و امر والى القاهره بإنه يروح على باب اللوق و باب البحر و يقبض على المتجمهرين هناك. لما المحتشدين حسوا باللى حا يحصل جريوا و هربوا و قامت هوجه و اتقفلت اسواق القاهره و قبض الوالى على حوالى متين مسلم عند بولاق و ابواب اللوق و البحر و وداهم للسلطان فى القلعه فأمر بإعدامهم فقعدوا يعيطوا و يقولوا \" يا خوند ما يحللكش ده فماحناش اعداء \" فساب الناصر معظمهم لكن امر بإعدام عدد منهم فإتعدموا يوم الحد.\n\nكريم الدين اللى المتعصبين اتهموه بإنه بيحامى المسيحيين بقى خايف على نفسه و بيتحاشى انه يمشى فى سكته المعتاده ، و راح للسلطان فى القلعه من سكه تانيه و اترجاه انه يعفى على المقبوض عليهم فوافق السلطان. و فى الغضون دى قامت حريقه جنب جامع احمد بن طولون و فى القلعه نفسها و اتحرق فندق طرنطاى اللى كان بينزل فيه تجار الشام و اماكن تانيه فإندهش السلطان و اتقبض على تلت مسيحيين معاهم فتايل قطران و اعترفوا انهم هما اللى ولعوا فى المبانى.\n\nيوم السبت نزل الملك الناصر ميدان القلعه فلقى اعداد كبيره من الناس محتشدين و رافعين رايات و بيهتفوا ضد المسيحيين و بيطالبوه بإتخاذ موقف فخاف الملك الناصر من توسع الفتنه و تحولها لتمرد ضده فنخ و اضطر يغير طريقة تعامله مع الاحداث ، فوافق على تطليع قرار بقفل الكنايس و توقيف الموظفين المسيحيين اللى بيخدموا فى الدوله عشان يرضى المتعصبين و يحمى نفسه ، وبكده هديت الاحوال و خلصت الفتنه. لكن فى يناير 1323 اعتدى راجل مسلم على موظف مسيحى عند باب القلعه فغضب الملك الناصر و امر بإعدام المسلم. وافق الملك الناصر على اعادة بنا الكنايس اللى اتهدت و شويه شويه رجع الموظفين المسيحيين للدواوين لكن فضلت شوية كنايس مقفوله لغاية ما بدأت وفود من اوروبا و الحبشه تزور القاهره و تسترجى الملك الناصر بإنه يسمح بفتح الكنايس المقفوله. من اهم الوفود اللى وصلت مصر كان وفد من بابا الكاتوليك فى روما. ده كان اول وفد من بابا الكاتوليك يوصل مصر من ايام الملك الصالح ايوب قبل هجوم الحمله الصليبيه السابعه على مصر سنة 1249. الوفد الكاتوليكى سلم هدايا و جواب للملك الناصر وصاه فيه البابا بالمسيحيين فى مصر. الملك الناصر استقبل الوفد إستقبال كويس و رد على البابا. اتفتحت الكنايس و اتصلحت الكنايس اللى اتخربت و رجع الموظفين المسيحيين لأشغالهم فى دواوين الدوله زى ما كانوا ، فى 1323 الملك الناصر عين \" شرف الدين النشو \" فى منصب ناظر الخاص. النشو كان مصرى قبطى. خلصت فتنة 1321 اللى بتعتبر من أخطر الفتن الدينيه اللى حصلت فى تاريخ مصر لكن التعصب الدينى ما انتهاش و فضل يطل على المصريين من وقت للتانى.\n\n", "title": "الفتنه الدينيه فى مصر (1321)"}
{"id": "26199", "url": "https://arz.wikipedia.org/wiki?curid=26199", "text": "عمر خورشيد\n\nعمر خورشيد (9 ابريل 1945 - 29 مايو 1981) عازف جيتار، وممثل، ومنتج مصري، اسمه بالكامل عمر محمد عمر خورشيد، اتولد في حي عابدين بالقاهرة يوم 9 ابريل 1945.\nوالده أحمد خورشيد أستاذ التصوير السينمائي ، حصل على ليسانس الآداب قسم فلسفة، ودرس الموسيقي بالمعهد اليونانى للفيلهارموني، انضم كعازف جيتار فى فرقة ليه بتى شاه وبعدها عمل وعزف خلف فنانين كبار أبرزهم: محمد عبد الوهاب، وفريد الأطرش، وعبد الحليم حافظ، وام كلثوم، وبدأ عمله السينمائي بدور في فيلم \"ابنتي العزيزة\" اللي أخرجه حلمى رفله سنة 1971، وشارك في بطولته كلا من نجاة الصغيره ورشدى اباظه، وكانت أول بطولة مطلقة له مع الفنانة صباح في فيلم \"جيتار الحب\"، وشاركت معهما البطولة ملكة جمال العالم سنة 1971 جورجينا رزق، ، كمان اشترك في بطولة أكثر من عمل تليفزيوني منها: \"الخماسين\"، و\"الحائرة\"، و\"الحمامة\"، و\"الثأر\"، و\"آنسة\". انتج فيلمي \"العاشقة\" و\"العرافة\". اتوفى في 29 مايو 1981 بسبب حادث تصادم مروري بعد خروجه من ملهى الرولاند هو وزوجته اللبنانية «دينا» في نهاية شارع الهرم.\n\n\n\n\n", "title": "عمر خورشيد"}
{"id": "26205", "url": "https://arz.wikipedia.org/wiki?curid=26205", "text": "تان تان\n\nتان تان (بالفرنسية \"Tintin\") هو شخصية خيالية من سلسلة الروايات المشهورة مغامرات تان تان لهيرجيه. تان تان صحفي مغامر يبحث عن حل القضايا الصعبة دوما بمساعدة صديقه كابتن هادوك المشهور بعشقه للخمر الجيد والبروفيسور تورنسول (كالكولس في الطبعة الإنكليزية) أو \"البروفيسور برجل \" الدائم السرحان ،والكلب \" ميلوه \".\n\nفى مصر يُعرف ”تان تان“ الذي تنشر مغامراته فى \"مجلة سمير\" بإسم \"تم تم\".\n\n", "title": "تان تان"}
{"id": "26214", "url": "https://arz.wikipedia.org/wiki?curid=26214", "text": "2011\n\n2011 هيا سنه بسيطه فى التقويم الجريجورى إبتدت يوم سبت و الأمم المتحدة عينت 2011 السنه الدوليه للغابات و السنة الدوليه للكيميا.\n\n\n\n", "title": "2011"}
{"id": "26215", "url": "https://arz.wikipedia.org/wiki?curid=26215", "text": "يوانس التاسع (بابا اسكندريه)\n\nالبابا يوأنس التاسع ( يوحنا التاسع ) ( اتوفى 3 برموده 1043ش / 1328م ) بابا اسكندريه و بطريرك الكرازه المرقسيه نمره 81 من سنة 1320 لسنة 1328. فى عهده حصلت فتنه دينيه كبيره فى مصر سنة 1321.\n\nبعدة وفاة البابا يوأنس التامن ( يوحنا التامن ) بأربع تشهر اجتمع المجمع و انتخبه و كان اياميها عايش فى جهة نفيسه فى المنوفيه ، فإتنصب بطريرك فى شهر بابه سنة 1037ش (1321م) فى فترة حكم الملك الناصر محمد بن قلاوون التالته و أخد اسم يوأنس التاسع. طوالى بعد ما انتصب قامت فتنه دينيه فى القاهره ما بين متعصبين مسلمين و مسيحيين و اتهدت كنايس و اتحرقت جوامع و اتقبض على رهبان من دير البغل فوق جبل طره فإستدعاه القاضى كريم الدين عشان يقوله على موضوع الرهبان المتهمين فراحله بالليل و الهوجه اللى فى القاهره هاديه و حكاله كريم الدين عن اللى حصل فزعل و قاله \" سفهائنا عملوا زى سفهائكم \".\n\nيوأنس التاسع كان بابا طيب و مسالم قضى مدة رياسته فى فتره مليانه حوادث طائفيه. اتوفى فى 3 برموده 1043ش (1328م) بعد ما إترأس الكنيسه القبطيه لمدة 6 سنين و 5 تشهر و 22 يوم. بعد وفاته بأربعه و تلاتين يوم انتخب المجمع راهب من دير البغل هو بنيامين التانى. \n\n", "title": "يوانس التاسع (بابا اسكندريه)"}
{"id": "26217", "url": "https://arz.wikipedia.org/wiki?curid=26217", "text": "لوزان\n\nلوزان مدينه فى منطقة روماندى فى سويسرا على ضفة بحيرة جنيف و هى عاصمة كانتون ڤو و عاصمة منطقة لوزان. سكانها بيتكلموا فرنساوى ، لوزان بتواجه مدينة إيفيان ليه با الفرنساويه اللى على الضفه التانيه للبحيره .\n", "title": "لوزان"}
{"id": "26219", "url": "https://arz.wikipedia.org/wiki?curid=26219", "text": "ولاد العسال\n\nولاد العسال ، عيله مصريه قبطيه من العصور الوسطى اشتهرت بالعلم و الثقافه فى العصر المملوكى فى مصر. مصر شافت نهضه ثقافيه و عمرانيه كبيره فى العصر المملوكى و ظهر علما و كتاب و لغويين و مؤرخين كتار. مسيحيين مصر شاركوا فى النهضه دى و خرج منهم مؤرخين و كتاب كبار زى المؤرخ المكين كاتب ديوان الجيش المصرى ابن العميد و ولاد العسال.\n\nالعصر المملوكى ادى مصر حاجتين مهمين هما الإستقلال السياسى بحيث مصر ما بقتش تابعه لخليفه بتدفع له جزيه ، و دخول المصريين مسلمين و مسيحيين فى وظايف الدوله. كاتب السلطانه شجر الدر كان مسيحى مصرى هو والد \" برسوم العريان \" الراهب القبطى المشهور ، و المصرى القبطى \" شرف الدين ابو سعيد هبة الله صاعد الفائزى \" كان اول مصرى يوصل لمنصب وزير لحاكم مصر بعد ما عينه السلطان عز الدين أيبك وزير ليه. فى الجو ده انخرط المصريين مسلمين و مسيحيين فى الحياه الثقافيه فى مصر و ظهر نوابغ فى كل المجالات و حصلت فى مصر نهضه ثقافيه كبيره و بقى فيها مجموعه من الكتاب الفطاحل و المؤرخين ماكانلهمش مثيل وقتها فى كل الدنيا و عمر مؤرخين فى مستواهم ما ظهروا فى مصر بعد كده.\n\nمن المعتقد ان عيلة ولاد العسال كانت فى الاصل من \" سدمنت \" فى الصعيد لكن عزلت على القاهره و عاشت فيها و نبغ منها عدد من الكتاب و العلما و اشتغل عدد منها فى مراكز كبيره فى الدوله حتى من ايام العصر الايوبى و اشتغل عدد منهم فى مراكز كبيره فى الكنيسه زى \" الصفى ابو الفضائل \" اللى كان كاتم اسرار مجمع اتعمل ايام البابا كيرلس بن لقلق لفض الخلاف الدينى الكنسى اللى حصل اياميها.\n\nو من المعتقد ان عيلة ولاد العسال بتتنسب لراجل قبطى ارتودوكسى اسمه \" ابو البشر يوحنا الكاتب المصرى \" و يوحنا ده خلف \" ابو سهل جرجس \" اللى خلف \" ابو اسحق ابراهيم \" اللى خلف \" فخر الدولة ابو الفضائل اسعد \" ابو ولاد العسال و من اشهر ولاده كانوا \" مؤتمن الدولة ابو اسحق \" و \" الاسعد ابو الفرج هبة الله \" و \" الصفى ابو الفضائل الامجد \". ولاد العسال كانوا بيتلقبوا غالباً بأسامى زى \" ابو الفضائل \" و \" ابو الفضل \".\n\nبعد ما حلت اللغه العربيه محل القبطى اتعرضت اللغه القبطيه لخطر الاندثار و حاول ولاد العسال المحافظه عليها رغم انهم اتفوقوا كمان فى اللغه العربيه و اشتهروا بجمال و حسن خطهم و ليهم بيتنسب \" الخط السعدى \". و هما كمان اللى عملوا الخط اليونانى القديم اللى لغاية دلوقتى مستعمل فى الكتابات القبطيه.\n\nبتدل كتابات ولاد العسال على سعة اطلاعهم و نبوغهم فى مجالات ادبيه و علميه كتيره و ما سابوش حاجه من العلوم و الفنون اللى كانت معروفه اياميها من غير ما يناقشوها و يكتبوا فيها حتى فى الرسم و الشعر و القوانين و الكيميا و الرياضيات و الفلك.\n\nمن اشهر الاسامى اللى لمعت من عيلة ولاد العسال كان \" الاسعد ابو الفرج هبة الله \" اللى الف كتاب فى الحساب و دون فيه قواعد فلكيه و جدول للبطاركه و احداث تاريخيه و كتاب فى اللغه القبطيه و غيرها ، و \" الصفى ابو الفضائل \" اللى الف عن المواريث و القوانين و كتب مناظرات ، و \" المؤتمن ابو اسحق \" اللى كتب فى اللغه القبطيه و قواعدها و الف قاموس قبطى عربى و كتب تانيه.\n\nفيه مخطوطات منسوبه لولاد العسال محتفظ بيها فى المركز الثقافى القبطى فى القاهره اللى بيحاول تجميع تراث مصر القبطى.\n\n\n1. مجموع اصول الدين ومسموع محصول اليقين، و ده كتاب لاهوتي ممتع ، فيه منه نسخ فى مكتبة البطريركيه المصريه ، و مكتبات باريس و لندن والمكتبة الشرقيه لليسوعيين.\n\n2. التبصرة المختصرة فى العقايد النصرانية.\n\n3. تفسير الأمانة المقدسة،فيه نسخه منه فى مكتبة باريس.\n\n4. تفسير ما ورد فى الإنجيل عن آلام سيدنا يسوع المسيح الى صعوده، ومقدمة عن اصول تفسير الكتاب المقدس.\n\n5. إيضاح تفسير تدابير السيد المسيح من حين الحبل به الى صعوده الى السماء.\n\n6. مجموع الاصول شرح رسالة عيسى بن يحى الجرجاني فى اقسام الدين.\n\n7. السلم المقفى والذهب المصّفى فى اصول اللغة القبطية، و ده قاموس قبطي عربي.\n\n8. اداب الكنيسة.\n\n9. خطب الأعياد السيدية وغيرها.\n\n10. ترياق العقول فى علم الاصول، والأسرار الخفية فى علم المسيحية.\n\n1. مقدمة (أجرومية) فى اصول اللغة القبطية، فيه نسخة منه فى لندن و نسخه تانيه فى أكسفورد.\n\n2. مقابلة للأناجيل باللغات اليونانية والسريانية والقبطية.\n\n3. مقدمة على رسائل بولس، فيه نسخه منه فى مكتبة ليبرن فى هولندا.\n\n4. مختصر كتاب يوحنا الدرجى.\n\n5. مختصر مواعظ ذهبى الفم على تفسير متى.\n\n6. مقال عن الأنفس الناطقة بعد مفارقتها.\n\n7. كتاب فى حساب الأبقطى ، فيه قواعد فلكيه وتاريخيه وجدول للبطاركه.\n\n8. أرجوزة فى حساب الأبقطى، شرحها البابا يوأنس التمنتاشر بابا اسكندريه ال 107 .\n\n1. كتاب الصحائح فى الرد على النصائح (فيه نسخة منه فى مكتبة اليعاقبه فى القدس).\n\n2. كتاب نهج السبيل فى الرد على من قدح فى الإنجيل.\n\n3. جامع اختصار القوانين و ده كتاب معروف كمان باسم المجموع الصفوى ، الفه سنة 1239.\n\n4. الكتاب الأوسط ، و ده كتاب مختصر لكتاب اختصار القوانين.\n\n5. فصول مختصرة فى التثليث والتوحيد ( فيه نسخة منه فى مكتبة باريس و ونسخه تانيه فى الفاتيكان).\n\n6. حواشي على مناظرات الشيخ عيسى الوراق مع ابن العبرى، وأجوبة على اعتراضات عبد الله الناشي وغيره.\n\n7. أرجوزة فى المواريث ، اتنشرت ضمن كتاب المجموع الصفوي (طبعة 1908 ).\n\n8. كفاية المبتدئين فى علم القوانين ، و ده كتاب مااتلقاش.\n\n9. كتاب الفردوس ، اتطبع فى مصر سنة 1912 بعنوان الفردوس العقلى.\n\n10. كتاب فى تاريخ الكنيسة وتطابقه مع العلوم الفلكية، و ده كتاب بيتسمى كمان مجموع التواريخ لعلوم القبط.\n\n11. مجموع القوانين ، طبعه القمص يوسف حبشى.\n\n12. خطب ابن العسال، اتطبع فى مصر سنة 1887.\n\n", "title": "ولاد العسال"}
{"id": "26221", "url": "https://arz.wikipedia.org/wiki?curid=26221", "text": "فلورنسا\n\nفلورنسا بالايطالى بتتنطق : فيرنزى هيا مدينه فى ايطاليا عاصمة منطقة توسكانا و مقاطعة فلورنسا . و هيا المدينة اللى فيها اكبر عدد من السكان فى توسكانا ، و تعدادها 367569 نسمة (1500000 فى منطقة العاصمة).\n\nمدينة فلورنسا مبنيه على ضفاف نهر أرنو و معروفه علشان تاريخها وأهميتها فى العصور الوسطى و فى عصر النهضة ، و خصوصا للفن والهندسة المعمارية. فلورنسا كانت مركز مهم فى القرون الوسطى الأوروبية للتجارة والتمويل و كانت واحده من اغنى المدن فى الوقت ده.\n", "title": "فلورنسا"}
{"id": "26225", "url": "https://arz.wikipedia.org/wiki?curid=26225", "text": "بيلادونا\n\nبيلادونا (Belladonna) ممثلة ومخرجة ومنتجة بورنوجرافية امريكية اتولدت يوم 21 مايو 1981 فى مدينة بيلوكسى بولاية مسيسيبى الامريكية ، واسمها الحقيقى ميشيل آنى سينكلير (Michelle Anne Sinclair) ؛ اسرتها من اصول ألمانية واسكتلندية وقبيلة الشيروكى من الهنود الحمر .\n\nبيلادونا ماكملتش دراستها الثانوية وسابت بيت اهلها لماكان سنها 15 سنة ؛ وعاشت لفترة قصيرة فى ولاية يوتا الامريكية اشتغلت فيها عاملة فى محلات 11-7 و Victoria's Secret و Sears و سلسلة مطاعم Subway ، وبعد كده اشتغلت رقاصة استربتيز فى كباريه وهناك خدت اسم بيلادونا كإسم شهرة ليها بدل اسمها الحقيقى .\n\nفى سنة 2000 سافرت بيلادونا لمدينة لوس انجليس بولاية كاليفورنيا الامريكية وهناك دخلت مجال البورنوجرافى ، فبدأت الاول تشتغل موديل عريان وبعد كده مثلت الفيلم البورنوجرافى Real Sex Magazine كأول افلامها وكان بطولة الممثل البورنوجرافى كريس كانون (Chris Cannon) اللى مارس معاها الجنس الشرجى واضطرت للسبب ده أنها تاخد حقنة شرجية لأول مرة فى حياتها .\n\nبيلادونا مثلت أكتر من 250 فيلم بورنوجرافى أهمهم : Service Animals 6 و Service Animals 7 و She-Male Domination Nation و Bella Loves Jenna و Back 2 Evil و Weapons of Ass Destruction و و Pirates II .\n\nالمخرج البورنوجرافى جون ستاجليانو (John Stagliano) وصف بيلادونا بأنها ست صاحبة امكانيات جنسية ماشافهاش قبل كده .\n\nبيلادونا أخرجت افلام بورنوجرافية كتيرة كان اولها فيلم Evil Pink سنة 2003 ، ده غير افلام تانية زى Fetish Fanatic و Dark Meat و No Warning و Odd Jobs و Belladonna's Butthole Whores و Foot Soldiers و Girl Train و Manhandled و Fucking Girls و Cock Happy و My Ass Is Haunted .\n\nبيلادونا أسست شركة Belladonna Entertainment لإنتاج الافلام البورنوجرافية وبتنتج من خلالها الافلام اللى بتقوم ببطولتها وهى اللى بتديرها مع جوزها وشريكها أيدن كيلى (Aiden Kelly) ؛ ولكن ده مامنعهاش من التعاون مع شركات تانية زى Deadly Nightshade Productions و Evil Angel فى انتاج افلامها .\n\nبيلادونا كسبت الجوايز دى :\n\n\nالموقع الرسمى لبيلادونا على شبكة الإنترنت هو http://www.enterbelladonna.com\n", "title": "بيلادونا"}
{"id": "26235", "url": "https://arz.wikipedia.org/wiki?curid=26235", "text": "شرف الدين الفائزى\n\nالاسعد شرف الدين ابو سعيد هبة الله صاعد الفائزى ، الوزير الصاحب اسمه الاصلى \" تيودور \" ( تادرس ) ( اتوفى فى القاهره، 29 يونيه 1257 )، اول مصرى قبطى يتعين وزير لحاكم مصر من سنة 641. عينه السلطان عز الدين ايبك فى اغسطس 1250 وزير ليه فى بداية استقلال مصر مع بداية حكم الدوله المملوكيه فى عهد بطريرك الكنيسه القبطيه اثناسيوس التالت .\n\nشرف الدين كان فى الاصل طبيب اسمه تيودور ( تادرس ) و اكمنه خدم فى ادارة الملك الايوبى الملك الفائز ابراهيم ابن الملك العادل اتنسب ليه و اتلقب بـ \"الفائزى \". فى عهد السلطان الصالح ايوب اتولى ادارة كل الدواوين و عليت مراتبه.\n\nفى سنة 1250 بعد انتصار مصر على الحمله الصليبيه السابعه اتنصبت شجر الدر سلطانه على مصر و بكده انتهى حكم الدوله الايوبيه و استقلت مصر و خرجت من طوق الخلافه العباسيه. كاتب سر شجر الدر كان مصرى قبطى و كان ابن الراهب المصرى المشهور \" برسوم العريان \". الخليفه العباسى البغدادى المستعصم بالله ما عجبتهوش الاوضاع الجديده إكمن خزانته حاتضيع منها المكوس اللى كان بيدفعها المصريين ، و اكمن شجر الدر كانت ست فبعت للمصريين يقولهم \" لو ما عندكوش رجاله نشيع لكم رجاله من عندنا \" ده على الرغم من ان شجر الدر قادت مصر لنصر كبير ضد الحمله الصليبيه السابعه ، و من نوادر القدر ان الخليفه ده ما قدرش يدافع هو و رجالته عن بغداد لما هاجمها المغول بعدها بتمن سنين فى 1258 ( سقوط بغداد ) و اعدموه هو و رجالته و دمر هولاكو عاصمة ملكه.\nاكمن الدوله المملوكيه كانت لسه جديده و محتاجه استقرار و اعتراف الخليفه بيها حيث ان دى كانت العاده فى العصر الايوبى اللى سبقها ، اتجوزت شجر الدر من عز الدين ايبك اتابك الجيش المصرى و اتنازلت له عن الحكم و حكموا سوا ، و دى كانت بداية استقلال مصر عن الخلافه العباسيه و بداية تطور سياسى و اقتصادى و اجتماعى و عسكرى كبير فى مصر. تنصيب ست ملكه على مصر لاول مره فى تاريخ مصر من ايام كليوباترا السابعه اخر ملكات مصر فى العصر البطلمى ( خلص سنة 30 ق.م ) كان فى حد ذاته تطور معتبر ما قدرتش المنطقه اللى حوالين مصر انها تستوعبه ، لكن التطور المهم التانى كان دخول اعداد كبيره من الموظفين المصريين مسلمين و مسيحيين فى دواوين الدوله و وصول اعداد منهم لمراكز عاليه. من الموظفين دول كان شرف الدين الفائزى اللى اتعين وزير للسلطان أيبك طوالى مع بداية حكمه. الفائزى خدم قبل كده فى دولة السلطان الايوبى الصالح ايوب و راح معاه الشام و قت محاربته لأيوبين الشام و رجع على مصر مع توران شاه بعد وفاة ابوه الصالح ايوب وقت مهاجمة الصليبيين مصر بقيادة لويس التاسع فى الحمله الصليبيه السابعه .\n\nمصر فى الفتره دى واجهت خطرين واحد من الايوبين فى الشام اللى ضاع منهم عرش مصر و التانى من القبايل العربيه اللى اتسللت جوه مصر عبر السنين و اللى كانوا فاكرين ان مصر ملكهم و المصريين مصدر لأرزاقهم. ايوبية الشام بقيادة الناصر يوسف حاولوا يهاجموا مصر كذا مره لكن انهزمزا هزايم كبيره على حدود مصر و سيطرت الدوله المملوكيه على اجزاء من الشام ، و العربان هاجوا جوه مصر و بقوا يهاجموا القرى المصريه و ينهبوا الفلاحين المصريين و يقطعوا الطرق فى الصعيد و البحيره و طلع شيخ من العربان فى دهروط اسمه حصن الدين ثعلب يقول : \" نحن اصحاب البلاد \" و جمع العربان تحت قيادته و عمل جيش عدته حوالى 12 الف عربانى فخرج له عسكر مصر من القاهره و انهزم العربان هزيمه كبيره و اتقبض على شيخهم ثعلب بيوصف المقريزى اللى حصل للعربان بقوله : \" وقبض على حصن الدين ثعلب بن ثعلب و أذل سائر عرب الوجهين القبلى و البحرى و أقاهم قتلاً و اسراً وسبياً وزاد القطيعة على من بقى منهم حتى ذلوا وقلوا \" ، و بكده خلص تمرد العربان و بيقول المقريزى: \" و تبدد شمل عرب مصر و خمدت جمرتهم من حينئذ \" \n\nفى الظروف دى شرف الدين الفائزى أدار شئون مصر الماليه و حاول انه يكبر دخل خزانة الدوله فطلع قوانين جديده و عمل ضريبه على الميسورين من التجار و اصحاب العقارات اسمها \" الحقوق السلطانية و المعاملات الديوانيه \" و عمل احصاء للبيوت و العقارات و قدر قيمتها.\n\nبعد اغتيال السلطان ايبك سنة 1257 مسك الحكم ابنه الطفل المنصور على و اتحكمت امه فى شئون الدوله و حصلت حركة تغييرات لكن الفائزى استمر وزير للسلطان لكن اتأمرت عليه مجموعه من الامرا المتنافسين و وصلوا لأم المنصور إنه قال عن ابنها السلطان : \" المملكه ما تمشى بالصبيان، و الرأى أن يكون الملك الناصر \" فخافت ام على من الكلام اللى سمعته و إن العرش يضيع من ابنها فعزلته و قبضت عليه هو و مجموعه من رجالة الدوله و عرض انهم يسيبوه مقابل انه يدفع فلوس لكن دخل عليه المماليك المعزيه و خنقوه فى 29 يونيه 1257 .\n\n", "title": "شرف الدين الفائزى"}
{"id": "26236", "url": "https://arz.wikipedia.org/wiki?curid=26236", "text": "اثناسيوس التالت (بابا اسكندريه)\n\nاثناسيوس التالت ابن القس ابو المكارم بن كلهيل ( اتوفى 1 كيهك 978ش / 27 نوفمبر 1261م ). بابا اسكندريه و بطريرك الكرازه المرقسيه الساتت و السبعين. قعد على كرسى البابويه فى 5 بابه 967ش / 1250م فى بداية عصر الدوله المملوكيه فى مصر فى عهد السلطان عز الدين أيبك لغاية وفاته فى 1 كيهك 978ش / 27 نوفمبر 1261م.\n\nبعد وفاة البابا كيرلس التالت اللى حصلت فى عهده مشاكل كنسيه فضل كرسى البابويه خالى لمدة سبع سنين و ست تشهر و عشرين يوم. و بيتقال ان السبب فى كده ان الأكليروس ما رضاش ينتخب بابا جديد لغاية ما يتوفوا اتنين من اتباع كيرلس التالت. فى الفتره دى كان الاساقفه هما اللى بيديروا شئون الكنيسه فى الابرشيات و استمر الوضع على كده لغاية ما اتقرر اختيار بابا جديد و وقع الاختيار على الشماس سيوس ابن القسيس ابو المكارم كلهيل من مدينة مصر فإتعمل مجمع و اترسم فيه بإسم اثناسيوس التالت فى 5 بابه 967ش / 1250م فى عهد السلطان عز الدين أيبك.\n\nعهد البابا كيراس التالت اللى سبقه حصلت فيه مشاكل كنسيه كتيره فقضى اثناسيوس مدة بابويته فى تنظيم الكنيسه و محاربة الوسطه ما بين الكهنه.\n\nاتوفى فى 1 كيهك 978ش / 27 نوفمبر 1261م بعد ما قعد على كرسى البابويه حداشر سنه و خمسين يوم ، و خلفه يوأنس السابع ( يوحنا السابع).\n\n", "title": "اثناسيوس التالت (بابا اسكندريه)"}
{"id": "26239", "url": "https://arz.wikipedia.org/wiki?curid=26239", "text": "العزيز بالله\n\nالعزيز بالله نزار بن معد بن اسماعيل ( المهدية ، تونس ، 955 - القاهره، 996 )، تانى خلفا الدوله الفاطميه فى مصر و خامس الخلفا الفاطميين بوجه عام ، مسك الحكم بعد وفاة ابوه المعز لدين الله و كان راجل سمح و شجاع اهتم بالتوسع الخارجى و فى عهده امتدت الدوله المصريه من المحيط الاطلسى فى الغرب للخليج العربي فى الشرق و من اقصى الشام فى الشمال لليمن و بلاد النوبه فى الجنوب و سيطر على حمص و حماه و شيرزو اتخطب ليه فى جوامع الموصل و اليمن و كش منه الامبراطور البيزنطى و خطب وده و بعتله هدايا و وفود بتطلب الهدنه. فى عهد العزيز بالله وصلت مصر الذروه و بقت ليها امبراطوريه واسعه و بكده فاقت الخلافه العباسيه فى القوه و السعه و بقت اكبر دوله فى الشرق الاوسط من غير منازع. فى نفس الوقت العزيز بالله عينه كانت على الخلافه الامويه السنيه فى الاندلس و بعت جواب يهدد فيه خليفة الاندلس فرد عليه الاخير بجمله مشهوره بتقول : \" اما بعد، فقد عرفتنا فهجوتنا، لو عرفناك اجبناك \" و كان بيقصد بكده نسب الفاطميين الى المجوس الفرس او اليهود حبث يبقى مؤسسها مجهول الاصل. فحزن الفاطمي وندم ويقال بكى وتمنى لو لم يشتم الاموي لانه بمثابة قد شتم نفسه لا ستلام رد كهذا الذي استلمه.\n\nمصر اتغنت فى عهد العزيز بالله و عاش الناس فى رفاهيه حيث كان الطرب والرقص والمولد بكل يوم و هو كمان كان مرفه و بنى لنفسه قصر جديد قصاد القصر الكبير اتعرف بإسم القصر الغربى كتمييز ليه و بقى القصر الكبير بيتسمى القصر الشرقى ، و بدأ فى بنا جامع كبير لكن اتوفى قبل ما يخلص فكمل بناه ابنه الحاكم بأمر الله.\n\nاتعرف العزيز بأخلاقه الكويسه تجاه المسيحيين و اليهود و سابهم يعبدو و يبنو كنايس و معابد بحريه و هو نفسه اتجوز ست مسيحيه روسيه خلف منها ابنه الحاكم بأمر الله و عين اخين ليها بطاركه ملكانيين فى اسكندريه و اورشليم و كان من وزراءه عيسى بن نسطورس المسيحى و يعقوب بن كلس اليهودى وهذا دليل على تعاطف الفاطميين مع اعداء الاسلام من الصليبيين.\n", "title": "العزيز بالله"}
{"id": "26240", "url": "https://arz.wikipedia.org/wiki?curid=26240", "text": "شاى جوردان\n\nشاى جوردان (Shay Jordan) ممثلة بورنوجرافية فلبينية من اصل المانى اتولدت يوم 17 نوفمبر 1985 فى مانيلا عاصمة الفيليبين ، وسافرت وهى صغيرة مع ولاد خالتها لولاية هاواى الامريكية واتنقلت معاهم بعد كده لأكتر من ولاية لأن جوز خالتها كان ظابط فى القوات البحرية الامريكية لغاية لما استقروا فى مدينة سان دييجو بولاية كاليفورنيا وبعد كده خدت الجنسية الامريكية .\n\nشاى جوردان دخلت مدرسة فن الطهى فى مدينة سان دييجو ، واتعلمت فيها عمل الأكلات الفرنسية والآسيوية .\n\nشاى جوردان اشتغلت فى الاول موديل عريان ، وبعد كده صورت مشاهد ليزبيان ومشاهد بتظهر فيها لوحدها لدرجة أنها وصفت نفسها بالمخنثة . وبعد مدة قصيرة بدأت تصور مشاهد سكس مع الرجالة ، وقالت أنها إذا مضت عقد مع شركة انتاج افلام بورنوجرافية هاتقدر تبتكر مشاهد جنسية مختلفة وجديدة ماحدش شافها قبل كده .\n\nفى شهر اغسطس 2006 شاى جوردان مضت عقد مع شركة Digital Playground لإنتاج الافلام البورنوجرافية جوه الأستديوهات ومثلت اول افلامها Control 4 مع الممثل البورنوجرافى سكوت نيلز (Scott Nails) ، واتعرض الفيلم فى أواخر سنة 2006 .\n\nشاى جوردان مثلت أكتر من 30 فيلم بورنوجرافى أهمهم Babysitters و Cheerleaders و Nurses و All American Girls و Backyard Amateurs 5 و Pirates II ، وهى صاحبة شعبية كبيرة بسبب شكلها المميز اللى فيه ملامح اسيوية وأوروبية مع بعض ، ده غير أنها مثيرة جدا وبتندمج قوى فى المشاهد اللى بتمثلها .\n\nشاى جوردان طباخة شاطرة ، وهى ناوية بعد كده تفتح مطعم خاص بيها .\n\nشاى جوردان كسبت الجوايز دى :\n\n", "title": "شاى جوردان"}
{"id": "26242", "url": "https://arz.wikipedia.org/wiki?curid=26242", "text": "مطار جاتويك\n\nمطار لندن جاتويك هو مطار موجود على بعد 5 كيلومتر (3.1 ميل) شمال كرولى ، غرب ساسكس ، و 45،7 كيلومتر (28.4 ميل) جنوب وسط لندن . جاتويك هو تانى أكبر مطار بيخدم منطقة لندن بعد مطار هيثرو ، و هو واحد من ست مطارات دوليه بتخدم لندن مع مطار ستانستيد و مطار لندن لوتون و مطار مدينة لندن مطار لندن ساوث اند.\n\n", "title": "مطار جاتويك"}
{"id": "26244", "url": "https://arz.wikipedia.org/wiki?curid=26244", "text": "حى الأزبكيه\n\nحى الأزبكيه ، حى من أحياء مدينة القاهره عاصمة مصر. بناه الامير \" سيف الدين أزبك من طُطغ الظاهرى \" أتابك الجيش المصرى فى عهد السلاطين الظاهر تمربغا و الأشرف قايتباى من سلاطين الدوله المملوكيه فإتنسب لإسمه \" أزبك \" و اتعرف بإسم \" الأزبكيه \".\n\nالامير أزبك كان أتابك جيش مصر ( القائد العام للجيوش المصريه المنصوره ) فى عهد السلطان الظاهر تمربغا و بعدين اتعين نايب للسلطان فى الشام و فى عهد السلطان الاشرف قايتباى رجع مصر و رجع لمركز الأتابك و قاد جيش مصر فى معارك ضد الاتراك و هزمهم فى اسيا الصغرى فى كذا معركه منها معركة أدنه. \nمصر فى العصر المملوكى شافت نهضه عمرانيه كبيره اتبنت فيها مبانى و مناطق و احياء لسه منها موجود لغاية النهارده منها حى جاردن سيتى اللى اللى بدأ بناه السلطان الناصر محمد بن قلاوون بالميدان الناصرى و حى الأزبكيه اللى شاف احداث كتيره من تاريخ مصر.\n\nالمنطقه اللى اتبنى عليها حى الأزبكيه كانت فى الاصل منطقه اسمها \" مناظر اللوق \" كانت عامره زمان و فيها جناين و خليج اسمه \" خليج الذكر \" بتتفسح الناس عنده ، وفضلت على الحال ده لغاية سنة 1257 ، و لما حفر الناصر محمد بن قلاوون الخليج الناصرى سنة 1324 نشفت ماية خليج الذكر و مع مرور السنين اتحولت لمنطقه خراب مغطياها تلال و رمله و طالع فيها شجر سنط و كان فيها بركه قديمه اتكونت بعد ماوصل واحد الحته اللى فيها بالخليج الناصرى فكانت بتتملى بالمايه فى شهور زيادة النيل اللى كان بيستعملها فى زراعة البرسيم و الشعير . المنطقه كان فيها مقامات لأولياء بيزوروهم الناس منهم مقام سيدى عنتر و مقام سيدى وزير و كان فيه جامع خراب قديم اسمه \" جامع الجاكى \".\n\nابتدا بنا الأزبكيه فى سنة 1475 فى عهد السلطان الأشرف قايتباى لما المنطقه لفتت نظر الامير أزبك اللى كان ساكن جنبيها فقرر انه يعمرها فمهد الارض و زاح التراب و جاب بقر و محاريث و زرع شجر جميل و حفر البركه و وصل لها مايه من الخليج الناصرى و بنى مبانى و بيوت و حط طواحين و زرع ورد و شجر و عمل جهد كبير جداً و صرف فلوس كتيره اكتر من 100 الف دينار لغاية ما حولها لمنطقة جناين عامره بعد ما كانت منطقة مهجوره بتغطيها التلال و التراب.\n\nبنى الامير أزبك مبانى مدنيه و دينيه جميله حوالين البركه كان منها سرايته الفخمه اللى بناها سنة 1477 و جامع روعه اتسمى \" جامع أزبك \" كان مبنى على عواميد رخام رشيقه و ليه مئذنه بتتكون من دورين. الجامع ده فضل موجود فى الأزبكيه لغاية ما اتحول لمتجر كبير وقت الحمله الفرنساويه و بعدين بقى مهمل لغاية ما اتهد و اتردمت البركه سنة 1869 فى عهد الخديوى اسماعيل بسبب بنا دار الاوبرا الخديويه.\n\nحى الأزبكيه اتوسع و فضل يكبر من وقت ما بناه الامير أزبك و اكمن موقعه كان متوسط و كله اشجار و جناين بقى المكان المفضل لسكنة أعيان مصر و امراءها اللى اتنافسوا على بنا سراياتهم و بيوتهم هناك فبقى أجمل أحياء القاهره و اكتر مكان مليان بالسرايات الفخمه و الجناين و بقى فى حد ذاته زى مدينه منفصله.\n\nكل سنه فى يوم فتح سد البركه عشان ماية النيل بعد وفائه تملا البركه كان بيتعمل احتفال كبير بيحضروه امرا و اعيان مصر و عامة الشعب و كانت بتتحط خيام حوالين البركه و تسهر الناس و كانت بتدخل المراكب بالقناديل فى البركه و تتولع حراقة نفط.\n\nالسلطان قايتباى اتبسط جداً من اللى عمله أزبك \" و انعم عليه بأرض المنطقه و بقت وقف لمخازن السلاح.\n\nاتقالت اشعار عن انجاز أزبك العمرانى جه فيه :\n\nمع مرور السنين حى الازبكيه كبر و اتوسع و كان جنبيه كذا حى راقى ، فى شماله كان فيه \" الحى القبطى \" اللى جزء منه كان من \" حى المقس \" ( محطة مصر او باب الحديد دلوقتى ) و اتبنى فيه بعد كده الكنيسه المرقسيه الكبيره. فى جهة الشرق كان فيه \" حى الأفرنج \" اللى كان بيسكن فيه الخواجات ، و دى كانت منطقه موجود فيها بيوت و اوتيلات و محلات تجاريه و القنصليات الأوروبيه. فى شرق حى الأفرنج كان فيه \" حى اليهود \" اللى معروف دلوقت بإسم \" حارة اليهود \". فى الجنوب كان حى الموسكى و شارع الموسكى ما بين بركة الأزبكيه و الخليج المصرى. لغاية دلوقتى فيه جزء من الشارع ده موجود مابين ميدان العتبه الخضرا ( اللى ضمن نطاق حى الأزبكيه ) و شارع الخليج المصرى اللى بقى مكان الخليج الفعلى اللى اتردم ( شارع بور سعيد دلوقتى ).\nمن السرايات المشهوره اللى كانت بتطل على بركة الأزبكيه كانت سراية محمد بك الألفى و دى كانت سرايا بديعه بتتكون من تلت مبانى جميله مبنيه و سط الجناين. القصر ده اتبنى بالظبط لما جيوش نابوليون بونابرت دخلت القاهره فى الحمله الفرنساويه فإستولى عليه نابليون و عمله مقر لقيادته ، فى جنينة القصر ده اترصد سليمان الحلبى للقائد الفرنساوى كليبر و قتله. بعد ما خرجت الحمله من مصر اتحول القصر لأوتيل اسمه \" شبرد \" فضل موجود لغاية ما اتحرق فى حريقة القاهره فى 26 يناير 1952 و بعدين اتنقل الاوتيل على النيل جنب اوتيل سميراميس سنة 1955.\n\nمن أهم القصور اللى اتبنت فى الأزبكيه قبل ما يتبنى قصر الألفى كان القصر اللى بناه على بك الكبير لمراته الست نفيسه خاتون المراديه فى درب عبد الحق السنباطى المطل على بركة الأزبكيه و عاشت فيه ما بين 1773 و 1816، القصر ده كان اول صالون اجتماعى الشرق فى القرن السبعتاشر و شاف احداث سياسيه مهمه جداً. و كان فيه قصر احمد الشرابى و ده كان راجل من تجار القاهره الكبار و القصر كان ليه قبب مدهبه و قزاز مزخرف و منقوش و كانت على عتباته قوارب واقفه فى البركه ، و كان احمد الشرابى بيسمح لسكان القاهره انهم يدخلوا يتفسحوا فى جناين القصر. على ارض قصر احمد الشرابى اتبنت دار الاوبرا لخديويه. و كان فيه بيت كبير للفقيه السيد سعودى و قصر للشيخ عبد الله الشرقاوى شيخ الجامع الازهر و كان القصر ده مليان تحف قيمه و كتب مجلده تجليد فاخر.\n\nعدد من الرحاله الاوروبيين زاروا القاهره فى القرن السبعتاشر و وصفوا اللى شافوه فى حى الأزبكيه و كان منهم الرحاله \" دى تيفنو \" اللى زار القاهره مابين 1656 و 1658 و ذكر ان ماية النيل كانت كل سنه بتفضل ماليه بركة الأزبكيه حوالى اربع او خمس تشهر.\n\nميدان الأزبكيه كانت بتتعمل فيه احتفالات عامه كبيره فى مختلف المناسبات فكان الميدان بيتزين و بتتحط فيه سرادقات كبيره ، و كان سكان القاهره بيروحوا هناك و يتلموا بأعداد كبيره فى الشوارع حوالين الشعرا و المداحين و الحكاواتيه اللى بيحكو حكايات تراثيه شعبيه وهما بيعزفوا بالربابه ، و فى المناسبات الدينيه كانت بتتعمل احتفالات بتمشى فيها مواكب الصوفيين و هما رافعين راياتهم و قناديلهم.\n\nحى الأزبكيه كان اوسع و ارقى حى فى القاهره وقت وصول الحمله الفرنساويه فى اواخر 1798 و عشان كده سكن فيه نابليون بونابرت و قواده فى القصور اللى استولوا عليها حوالين بركة الأزبكيه وده ، مع المقاومه الشعبيه للمصريين ، اتسبب فى تخريب معظم الجناين و هدم بيوت و جوامع و طفش المصريين من حى الأزبكيه اللى سابوا بيوتهم لعسكر نابليون.\n\n\n", "title": "حى الأزبكيه"}
{"id": "26245", "url": "https://arz.wikipedia.org/wiki?curid=26245", "text": "وصف ناصر خسرو لبلاد العرب\n\nوصف ناصر خسرو لبلاد العرب هو اللى كتبه ابو معین ناصر بن خسرو ( 1003 - 1088 ) عن بلاد العرب اللى زارها فى كتابه المشهور سفرنامه. ناصر خسرو كان رحاله و شاعر فارسى كبير اشتهر بديوانه \" الديوان \" اللى بيعتبر من ارقى اللى اتكتب فى الادب الفلسفى الفارسى. زار ناصر خسرو مصر و عاش فى القاهره اكتر من تلت سنين فى وقت رحله عملها من سنة 1045 لسنة 1052 الف عنها كتاب مهم اسمه \" السفرنامه \" حكى فيه عن رحلته اللى خدت سبع سنين و سجل احداثها يوم بيوم. تلت الكتاب عن مصر و صف فيه انطباعاته عنها و عن اللى شافه فيها فوصف قصور القاهره و اسوارها و ابوابها و عادات سكانها و بيوتهم و اكلاتهم انبهر ناصر خسرو بمصر و وصف معابدها و متاجرها و قال عن القاهره بإنها \" مدينة قل نظيرها \" . و اندهش لوجود كل انواع الفاكهه و الخضار فى الاسواق مع انها بتنتمى لمواسم مختلفه و لاحظ ان المصريين اغنيا و ميسورين جداً ومخانيث وعيال كلب جدا وكذابين جدا كما هو مشهور عنهم عند الجميع .\n\nبعد خسرو ما زار مصر سافر على الحجاز و اليمن اللى سماهم \" بلاد العرب \" و وصف حالة العيشه هناك و انها مناطق \" قليلة الخصب و يسكن اهلها الصحراء و يملكون الدواب و المواشى و يقيمون فى الخيام \" . و ذكر ان هناك كانو بيسمو الاجنبى \" صيد \" و قال : \" اذ أن كل أجنبى يرونه يسمى صيداً \" ، و قابل ناس ما داقوش فى حياتهم حاجه غير لبن الجمال اكمن على حد قوله : \" ليس فى هذه الصحراء غير علف فاسد تأكله الجمال \" و ذكر انهم كانو فاكرين ان الدنيا كلها شكلها كده، و الضب كمان كان بيتاكل هناك لكن ناصر خسرو قرف ياكله فكان بيعتمد على اكل ثمر من شجر وصفه بإنه كان فى حجم البسله. و اجر من العرب جمال كان بيتنقل بيها تنقلات وصفها بقوله : \" ظللت اتنقل من قوم الى قوم و أجد فى كل مكان خطراً وخوفاً \" و بيحكى انه عدى على مناطق سكانها كانو فى غاية الفقر و البؤس لكن بالرغم من كده \" فإنهم كل يوم فى حرب و عداء وسفك دماء \" . و بعدها راح على البصرة و وصلها فى 28 ديسمبر سنة 1051 و وصفها بإنها \" كان معظمها خراباً \" . هناك جريو الناس وراه هو وصحابه و ضربوهم بالطوب ، و من هناك عدى ايران و رجع لبلده و دخلها فى 26 اكتوبر 1052.\n\nبيقول ناصر خسرو انه فى رحلته الطويله ما شافش الامن و العدل الا فى اربع اماكن هى مصر و الديلم و الدشت و طبس .\n\n\n", "title": "وصف ناصر خسرو لبلاد العرب"}
{"id": "26247", "url": "https://arz.wikipedia.org/wiki?curid=26247", "text": "بيروچيا\n\nپيروچيا هيا مدينة و عاصمة منطقة أومبريا فى وسط ايطاليا ، بالقرب من نهر التيبر ، وعاصمة مقاطعة پيروچيا. رمز پيروچيا هو الجريفين هو مخلوق اسطورى ليه جسم و راس أسد و أجنحة نسر و ممكن ملاحظته فى شكل لوحات و تماثيل على المبانى فى جميع أنحاء المدينة.\n\nپيروچيا مركز فني مهم فى ايطاليا. الرسام الشهير بيترو ڤيناوتشى ، المشهور بإسم پيترو پيروچينو كان من مواطنيين سيتا ديلا پييڤى بالقرب من پيروچيا.\n", "title": "بيروچيا"}
{"id": "26255", "url": "https://arz.wikipedia.org/wiki?curid=26255", "text": "ابى بروكس\n\nابى بروكس (Abbey Brooks) ممثلة بورنوجرافية امريكية اتولدت يوم 17 فبراير 1983 فى مدينة شيكاجو بولاية ايلينوى الامريكية .\n\nابى بروكس عاشت فى مدينة ديترويت بولاية ميشيجان بين اسرتها المتدينة ودرست فى كلية كاثوليكية فى جامعة ميشيجان ، وفى سنة 2004 خدت البكالوريوس فى إدارة الاعمال .\n\nاشتغلت ابى بروكس الاول كموديل عريان ، وبعد كده بدأت تنشر صورها العريانة على أكتر من موقع على شبكة الإنترنت .\nابى بروكس سافرت لمدينة لوس انجليس بولاية كاليفورنيا سنة 2006 وهناك بدأت شغلها فى مجال البورنوجرافى ، وأول فيلم مثلته كان فيلم Gina's Fresh Breed 3 اللى أنتجته ومثلت مشاهد الليزبيان معاها فيه الممثلة البورنوجرافية جينا لين (Gina Lynn)\n\nابى بروكس بتفضل مشاهد الليزبيان عن مشاهد السكس بين ست وراجل ، ورغم كده نجحت فى النوع التانى بسبب أن الممثلين البورنوجرافيين اللى صورت معاهم مشاهد الجنس الثديى كان دكر الراجل عند كل واحد فيهم بينتصب بسرعة لما بيحطه بين بزازها الكبيرة والمثيرة .\n\nابى بروكس مثلت أكتر من 100 فيلم بورنوجرافى اهمهم Curvaceous و Girlvana 3 و Curvy Girls 2 و Love for the First Time و Pirates II و Big Breast Nurses 1 و Wrapped Up and Punished و Asses of Face Destruction 6 و Cherry و Big Wet Tits 6 و Big Tits at School 6 و و Mommy Got Boobs 13\n\nابى بروكس كسبت جايزة AVN Award 2009 كأحسن مشهد سكس جماعى عن فيلم Pirates II\n", "title": "ابى بروكس"}
{"id": "26262", "url": "https://arz.wikipedia.org/wiki?curid=26262", "text": "الحزب الديموقراطى فى امريكا\n\nالحزب الديموقراطى فى امريكا هو واحد من اكبر حزبين موجودين فى امريكا و الحزب التانى هو الحزب الجمهورى . الحزب الديموقراطى بيعتبر لحد كبير ممثل تيار يسار الوسط فى السياسه الأميركانيه. الحزب ليه اطول سجل من الشغل المستمر فى الولايات المتحدة . الحزب كان ليه 72 مليون ناخب متسجل سنة 2004. الرئيس باراك أوباما هو الديمقراطى نمره 15 اللى يشغل منصب رئيس امريكا. الرمز بتاع الحزب الديموقراطى هوا الحمار . \n\n", "title": "الحزب الديموقراطى فى امريكا"}
{"id": "26266", "url": "https://arz.wikipedia.org/wiki?curid=26266", "text": "الما ماتار\n\nألما ماتار بتتنطق ˈælmə ˈmeɪtər و معناها باللاتينى الام المغذيه و ده تعبير كان بيستخدم فى روما القديمه كلقب بيعبر عن الآلهه الأمهات خصوصا سيريس او سيبيل و فى العصور الوسطى كان بيستخدم فى المسيحية كلقب العدرا مريم.\n\nدلوقتى ألما ماتار بتعبر عن المدرسة او الكلية او الجامعة اللى بيدرس فيها الطالب او مكان التخرج. \n", "title": "الما ماتار"}
{"id": "26269", "url": "https://arz.wikipedia.org/wiki?curid=26269", "text": "شبكة الطرق السريعه عبر افريقيا\n\nشبكة الطرق السريعه عبر افريقيا بالإنجليزى ترانس أفريكان هايواى نيتوورك هيا مشاريع تسع طرق سريعه فى افريقيا خططها و بيبنيها لجنة الأمم المتحدة الاقتصادية لأفريقيا (اللجنة الاقتصادية لأفريقيا) و بنك التنمية الأفريقى ، و الاتحاد الافريقى بالتعاون مع المجتمعات الدولية والإقليمية. هدف شبكة الطرق السريعه عبر افريقيا تعزيز التجارة و تخفيف حدة الفقر فى افريقيا عن طريق تطوير وإدارة الطرق علشان تكون ممرات تجاره بين دول افريقيا . إجمالى طول الطرق السريعة التسعه فى الشبكه 56683 كيلومتر و ساعات بيتقال عليها 'ممرات عبر افريقيا' او 'ممرات الطريق' بدل من الطرق السريعة\n", "title": "شبكة الطرق السريعه عبر افريقيا"}
{"id": "26270", "url": "https://arz.wikipedia.org/wiki?curid=26270", "text": "معركة ادنه (1488)\n\nمعركة أدنه سنة 1488 هى معركه عسكريه قامت بين الجيش المصرى بقيادة الامير سيف الدين أزبك و الأتراك بقيادة بايزيد التانى فى أغسطس 1488 و انتهت بهزيمة الأتراك هزيمه كبيره و استسلامهم.\n\nفى سنة 1277 سحق الظاهر بيبرس الأتراك المتحالفين مع المغول فى الأناضول فى معركة الأبلستين و دخل الجيش المصرى عاصمتهم قيساريه و من وقتها ما قامتش للأتراك السلاجقه قومه.\n\nمع ظهور الأتراك العثمانيين بدأ الأتراك يتطلعوا لغزو الشام و اقتطاعها هى و اطراف اسيا الصغرى من الدوله المملوكيه فى مصر. علاقة الأتراك مع مصر ما كانتش وحشه لكن ابتدت تسؤ بعد وفاة سلطانهم محمد خان التانى المعروف بمحمد الفاتح و قعاد ابنه بايزيد التانى على عرش الأتراك و لجوء أخوه المتصارع معاه \" جمجمه \" ( جم ) لمصر فى عهد سلطانها الأشرف قايتباى.\n\nبدأت المشاكل فى صيف 1485 لما وصلت القاهره اخبار من الامير \" أزدمر \" نايب الدوله فى حلب بإن الأتراك استولوا على اطراف من الأراضى التابعه للدوله فقلق قايتباى و ابتدا يجهز عسكر مصر عشان يروحوا على الشام و خرجت من مصر تجريده كبيره بقيادة الامير سيف الدين أزبك و راحت على الشام و قامت معركه ما بين عسكر مصر و عسكر الأتراك انتصر فيها العسكر المصرى و اتقتل من الاتراك اعداد ضخمه و اتأسر احمد بك بن هرسك و ده كان من كبار الأتراك مع عدد كبير من الامرا العثمانليه و استولى الجيش المصرى على سناجق الاترك و اتبعتت رووس الاتراك المقتولين على مصر و فرح السلطان قايتباى بأخبار النصر و دقت البشاير فى قلعة القاهره. لكن فى يونيه 1486 وصلت القاهره اخبار بإن الأتراك بعد ما انهزموا جمعوا جيشهم من تانى و ناوين يشنوا هجوم جديد و ان عسكر مصر اللى راحوا على حلب خرجوا تانى و راحوا على \" كولك \" للتصدى للأتراك فإنزعج قايتباى و جهز قوات اضافيه تحت قيادة الامير \" يشبك الجمالى \" لكن فى الغضون ى رجع الأتابكى أزبك على مصر بالجيش و اترجت القاهره لما دخل عسكر مصر و قدامهم الأسرى الأتراك و صناجقهم منكسه و كان بين الاسرى امرا اتراك كبار مربوطين بالحبال و عاهم اميرهم الكبير احمد بن هرسك مربروط بطوق فى رقبته و كلمه السلطان قايتباى و وبخه و كرم الامير أزبك و بقية امرا مصر اللى شاركوا فى هزيمة الاتراك. فى اواخر ديسمبر 1486 امر قايتباى بفك قيود احمد بن هرسك و الامرا الاتراك عشان يرجعهم بلادهم كخطوه للصلح لكن فى ابريل 1488 وصلت اخبار جديده من حلب ان سلطان الاتراك بايزيد وصل بجيش ضخم لغاية \" أدنه \" و انه ناوى يوسع الهجوم فأمر قايتباى بخروج الامير أزبك على راس جيش عشان يتصدى للأتراك فخرج أزبك بجيش كبير و العساكر لابسين دروع الحرب على غير العاده قبل كده ، التجريده دى كانت اكبر تجريده تخرج من مصر و كان خروجها يوم مشهود فى القاهره و لدرجة ان العربان المتربصين جوه مصر قالوا مابقاش فيه عسكر فى مصر و افتكروها فرصه للإفساد لكن السلطان قايتباى خصص لهم عسكر يمشوا فى القاهره و هما على الحصنه و شايلين السيوف كل يوم حد و اربع عشان يخوفوهم و كانت فرجه للناس.\n\nفى يوليه 1488 ابتدا الاتراك يتحركوا فبعت سلطانهم بايزيد حوالى ستين سفينه محمله بأعداد ضخمه من العساكر عشان يعمل انزال عند \" باب الملك \" لكن قامت ريح فى البحر و غرق عدد من السفن ، و القوات اللى قدرت تنزل إلتحم بيهم عساكر مصر و هزموهم هزيمه كبيره. بايزيد جمع جيشه فى أدنه ( أضنه ) فقام الجيش المصرى بمحاصرة الجيش التركى و استمر الحصار تلت تشهر حصلت فيها معارك كتيره لغاية ما استسلم الأتراك لجيش مصر.\n\nبعد النصر الكبير رجع الامير أزبك على القاهره و معاه اعداد كبيره من الأسرى و عدد من الامرا الاتراك اللى جم بإرادتهم و طلبوا اللجؤ فى مصر فأكرمهم السلطان قايتباى و طلع لهم مرتبات يتعيشوا منها.\n", "title": "معركة ادنه (1488)"}
{"id": "26272", "url": "https://arz.wikipedia.org/wiki?curid=26272", "text": "ساراجوسا\n\nساراجوسا و بتتنطق كمان ثاراجوثا هيا مدينه فى اسبانيا و هيا عاصمة مقاطعة ساراجوسا و منطقة الحكم الذاتى اراجون ،و مبنيه على نهر إيبرو و روافده ، ايويرڤا و جاليجو ، بالقرب من مركز المنطقة فى وادى فيه مجموعة متنوعة من المناظر الطبيعية .\n\nعدد سكان مدينة ساراجوسا يوم 1 سبتمبر 2010 كان 701090 ، و ده معناه انها فى الترتيب الخامس فى اسبانيا حسب عدد السكان.بلدية ساراجوسا بيعيش فيها اكثر من 50 ف الميه من سكان أراجون.\n\nمدينة ساراجوسا مبنيه على ارتفاع 199 متر فوق مستوى سطح البحر ، و بتشكل مفترق طرق بين مدريد ، بارسلونا ، ڤالنسيا ، بلباو و تولوز (فرنسا) و كل مدينه منهم على بعد حوالى 300 كيلومتر (200 ميل) من ساراجوسا.\n\nساراجوسا استضافت معرض اكسبو 2008 فى صيف سنة 2008 ، و المعرض العالمى عن الميه و التنميه المستديمه.\n\nساراجوساكانت عاصمة تاج أراجون\n\nمناخ ساراجوسا معتدل شبه جاف\nاتفتح مصنع أوبل سنة 1982 ف فيجيرويلاس Figueruelas ، و هيا قرية صغيرة . صناعة السيارات مهمه للاقتصاد ف ساراجوسا, كمان شركة بالاى Balay ، اللى بتصنع الأجهزة المنزلية\n", "title": "ساراجوسا"}
{"id": "26278", "url": "https://arz.wikipedia.org/wiki?curid=26278", "text": "خاير بك\n\nخاير بك من ملباى ،( صمصوم، جنب كرجستان، حوالى 1462 - القاهره، 5 اكتوبر 1522 )، اول نايب للسلطان العثمانى فى مصر ، لقبه سليم شاه ( سليم الاول ) بإسم \" خاين بك \" لخيانته للسلطان الغورى و عينه نايب ليه على مصر فى 1 سبتمبر 1517 بعد ما غزاها و احتلها الاتراك العثمانليه ، فإتلقب بـ \" ملك الأمراء \" و فضل نايب للمستعمرين العثمانيين على مصر لغاية وفاته فى 5 اكتوبر 1522. كان وقت غزو العثمانليه نايب الدوله المملوكيه فى حلب فى الشام لكن خان السلطان الغورى و كان عامل كبير فى انتصار العثمانيين فى معركة مرج دابق (اغسطس 1516) و احتلالهم الشام و بعد كده مصر فكافئه سليم الاول بتعينه نايب ليه فى مصر. شنق سلطان مصر الاشرف طومان باى على باب زويله. اتصف بالقسوه و الدمويه و كترة قتل الناس ظالمين على مظلومين. فى فترة نيابته أعدم حوالى 10 الاف واحد. قتل الامرا و عزل القضاه الاربعه و غير نظم المقاييس و الموازين و العمله و بدل قوانين مصر و حط مكانها قوانين تركيه جايره ، و ساب التركمان و الإنكشاريه و الأصبهانيه و غيرهم يفسدوا و ينهبوا الناس ، و بقت اللغه التركى لغه الدوله و بيتنادى بيها فى شوارع مصر اللى حل عليها عصر من احلك عصورها.\n\nوصفه ابن إياس اللى عاصره بإنه كان : \" جبارا عنيدا عسوفا سفاكا للدماء، قتل فى مدة ولايته على مصر مالايحصى من الخلايق..وشنق وخوزق من الناس جماعة كثيرة، واقترح لهم أشياء فى عذابهم، فكان يخوزقهم من أضلاعهم ويسميه شك الباذنجان\".\n\nخاير بك كان شركسى من الأباظيه لكن مااتولدش فى بلاد الشركس لكن فى قريه اسمها \" صمصوم \" جنب \" كرجستان \" ( بلاد الكرج ) ، و كان ليه اربع اخوات هما كسباى و خضر و جان بلاط و قانصوه. ابوه \" ملباى \" اداهم للسلطان الأشرف قايتباى و بالتالى مامسهمش الرق. كسباى و خضر ماتوا فى عهد الأشرف قايتباى ، و جان بلاط اترقى لدرجة امير الف و مات فى عهد السلطان الناصر محمد بن قايتباى ، و قانصوه اللى اتعرف بإسم قانصوه المحمدى البرجى اترقى لمنصب نايب الشام و مات فى عهد السلطان الغورى.\n\nالأشرف قايتباى ضم خاير لمماليكه فعاش فى طباق قلعة الجبل و اترقى لغاية ما بقى من المماليك السلطانيه ، و بعدين رقاه الأشرف و دخله فى المماليك الجمداريه ، و بعدين رقاه لمنصب خاصكى دوادار سكين ، و فى سنة 1495 فى عهد الناصر محمد بن قايتباى بقى امير عشره و بعدين اترقى لدرجة امير طبلخاناه ، و فى سنة 1497 بعته الناصر لملك الروم ( سلطان الاتراك العثمانيه ) بايزيد التانى بجواب ، و فى عهد السلطان جان بلاط اترقى لدرجة امير مائه مقدم الف و هى اعلى درجات الإماره و راح الشام مع العسكر لمحاربة قصروه نايب الشام اللى اتمرد. اتسجن فتره فى قلعة دمشق لغاية ما اطلق سراحه السلطان العادل قايتباى اللى رجعه مصر و رجعله درجة إمارة الف. فى عهد السلطان الأشرف الغورى اتعين حاجب الحجاب و فضل فى المنصب ده لغاية وفاة أخوه قانصوه المحمدى اللى كان نايب الشام فنقل السلطان الغورى الامير سيباى من نيابة حلب لنيابة الشام و عين مكانه ، لسؤ بخته ، خاير نايب على حلب ففضل فى المنصب ده من يوليه 1504 لغاية ما جيوش العثمانليه بقيادة سليم خان الاول غزت الشام سنة 1516.\n\nفى سنة 1512 اتولى ملك بلاد الروم فى الأناضول السلطان العثمانى سليم خان الاول ابن عثمان و ده كان سلطان بيحب الحروب و عايز يوسع نطاق الدوله العثمانيه فبقى بيتلكك على محاربة الدوله المملوكيه على اقل سبب فإتهم السلطان الغورى بإنه بيمالى الفرس أكبر اعداء العثمانليه وقتها ، و بإن مصر بتإوى المنشقين و المتمردين عليه. فى الفتره دى خاير بك كان بيتصل من حلب بسليم الاول و بيحرضه و بيشجعه على غزو الدوله المملوكيه و بيقوله تفاصيل عن نقط ضعفها. لما حس السلطان الغورى فى مصر بالخطر و ابتدا يجهز الجيش عشان يروح الشام للتصدى للعثمانليه كتب له خاير بك فى مارس 1516 عشان يحاول يمنعه من المجى لحلب. خرج السلطان الغورى بالجيش و قامت معركة مرج دابق فى شمال حلب فى 24 أغسطس 1516 خاير بك خان السلطان الغورى و لعب دور كبير فى هزيمته. خاير بك كان بيقود ميسرة جيش الغورى لكن لما قامت المعركه انسحب بقواته ، وقت ماكان جيش الغورى منتصر و العثمانليه بيتقهقروا ، و راح على حماه بعد ما نشر اشاعه بإن السلطان الغورى اتقتل ففتح ثغره فى جيش الغورى اللى إترج رجه كبيره و سادت الفوضى صفوفه و كانت مدافع العثمانليه قويه ففتكت بالجيش المضطرب و شتتته و اتصاب السلطان الغورى بصدمه فوقع من على حصانه و مات و ما بانلهوش اثر من يوميها.\n\nبعد ما دخل سليم الاول حلب رجع خاير بك ليها و لبس اللبس التركى و حلق دقنه زى الأتراك فسماه سليم الاول \" خاين بك \" إكمنه خان السلطان الغورى و لعب دور كبير فى هزيمته ، و قبل ما يوصل سليم دمشق راح على هناك عشان يستقبله. نهب الأتراك دمشق و هجموا على بيوت الناس و طردوهم منها عشان يسكنوا فيها و بيحكى المؤرخ ابن طولون الصالحى : \" و هجم العسكر عليها وعلى ضواحيها للسكنى، فأخرجت أناس كثيرة من بيوتها، ورميت حوائجهم ومؤنهم، وخرج جمع من النساء الحبال، وحصل للناس لم تقع لأهل دمشق وضواحيها قط \" .\n\nبعد ما استولى الاتراك على سوريا خاير بك حرض سليم الاول على انه يكمل المشوار و يستولى على مصر كمان فراح سليم على مصر و راح خاير بك معاه و خرج السلطان الجديد الأشرف طومان باى على راس جيش صغير قدر يجمعه بسرعه بعد ما الجيش الاصلى اتفرق و اتشتت فى الشام و قامت معركة فى الريدانيه ( العباسيه دلوقتى ) و استبسل طومان باى فى القتال بطريقه ملحميه بجيشه الصغير لكن فى الاخر اتغلب و اضطر ينسحب و دخل الغزاه العثمانليه القاهره و معاهم خاير بك و فضل طومان باى يقاوم و يشن حرب عصابات على جيش المحتلين لغاية ما هو كمان اتغدر بيه بعد ما استخبى فى البحيره عند شيخ من شيوخ العربان اسمه حسن بن مرعى كان لطومان باى جمايل و احسانات كتيره عليه ، لكن الشيخ خانه و غدر بيه و سلمه للعثمانليه. سليم الاول لما اتمسك طومان باى فرح و قال : الأن ملكنا ملك مصر \" و بين اعجابه بشجاعته و مقاومته البطوليه و ما كانش عايز يعدمه و قال : \" مثل هذا لا يقتل \" ، لكن خاير بك نصحه بإنه يعدمه عشان يخلص منه فشنقه على باب زويله و صرخ المصريين صرخه عظيمه لما اتشنق من حزنهم عليه ، و بكده انتهى تاريخ الدوله المملوكيه اللى صالت و جالت حوالى قرنين و نص من الزمان ، و ضاع من مصر استقلالها وبقت مجرد ولايه مستعمره من ولايات العثمانيين.\n\nسليم الاول كان عين نايب ليه فى مصر هو يونس باشاه لكن بعد ما أعدم طومان باى شاله و عين مكانه خاير بك و سلمه خاتم النيابه فى 29 أغسطس 1917 و راح هو على دمشق و منها على مقر ملكه فى الأناضول فقعد خاير بك فى قلعة الجبل و ابتدت عملية نهب مصر و استنزافها و تحويل قوانينها و معاملاتها للقوانين و المعاملات التركيه العثمانيه و بقت اللغه التركيه مستعمله و بيتنادى بيها فى شوارع القاهره.\n\nكتب ابن إياس :\n\nعملية نهب مصر ابتدت طوالى بعد دخول سليم الاول القاهره يوم الاتنين 26 يناير 1517. عساكره طوالى هجموا على بيوت الناس و طردوهم منها عشان يسكنوا فيها هما، و هجموا على الجوامع و اقتحموا الجامع الازهر و جامع احمد بن طولون و مدارس القاهره و ولعوا النار فى جامع شيخا و البيوت اللى حواليه و قعدوا يقتلوا فى الناس فى الشوارع و بقت الجثث مترميه فى شوارع القاهره و مصر القديمه و بيتقدر عدد اللى اتقتلوا بالمنظر ده بحوالى 10 تلاف انسان. و نهب العثمانليه الغلال عشان يأكلوا بيه حصنتهم فبقت الناس مش لاقيه العيش و دخلوا القرى و سرقوا مواشى و طيور الفلاحين ، و بيحكى إبن إياس اللى عاصر الأحداث ان عساكر العثمانيه كانوا جيعانين و نفسهم قذره .. وعندهم عفاشه زايده فى نفوسهم و قلة دين .. و كانوا همج زى البهايم ، و انهم كانوا بيمسكوا الناس فى الشوارع و يقولوا لهم اشتروا نفسكم من القتل ، فكانوا بياخدوا من الناس مبالغ بيحددوها و ضاف : \" وصارت اهل مصر تحت اسرهم \" و إن \" انفتحت للعثمانيه كنوز الارض بمصر من نهب قماش وسلاح وبغال وعبيد وغير ذلك من كل شىء فاخر، و احتووا على اموال وقماش مافرحوا بها قط فى بلادهم، و لا استاذهم الكبير \" . و فك العثمانليه رخام قاعات القلعة و بيوت القاهره و نهبوا الكتب و المخطوطات اللى كانت موجوده فى المدارس ، و قبضوا على الصنايعيه و الحرفيين و التجار و الموظفين و غيرهم مسلمين على مسيحيين وفوقيهم اعداد من أعيان مصر و المشايخ و الفقهاء و رحلوهم على اسكندريه و نقلوهم بالمراكب من هناك بالنهايب على قاعدتهم استنبول اللى هى اصلاً كونستانتينوبل اللى نهبوها من البيزنطيين قبل ما يغزوا مصر بـ 64 سنه. المراكب نقلت المصريين على انطاليا و من هناك ودوهم على استنبول و فيه مراكب غرقت فى السكه كان منها مركب عليها 400 واحد من ضمنهم جماعه من أعيان مصر. بيقول ابن اياس عن موضوع نقل المصريين لإستنبول : \" ولم تقاس اهل مصر شدة من قديم الزمان أعظم من هذه الشده، ولاسمعت بمثلها فى التواريخ القديمه \". فى استنبول كان شاويشيتهم بيحتالوا على مصريين من اللى أسروهم و نقلوهم على هناك و بيقولولهم انهم حا يهربوهم على مصر فى السر فكانوا بياخدوهم و فى السكه كانوا بيسرقوا فلوسهم و حاجتهم و يقتلوهم و ما كانش بيبان ليهم اثر. بيقول ابن إياس : \" وقد فعلوا مثل ذلك بكثير من اهل مصر ممن كان بإسطنبول \" .\nسليم الاول قعد يخرب فى مصر حوالى تمن تشهر وقضى الفتره دى فى لذاته و شرب الخمره و عيشته مع الصبيان المرد على حد قول ابن إياس ، و فى الاخر بعد ما خرب و نهب اللى قدر عليه ، لم العثمانليه عدد كبير من سكان القاهره و ربطوهم بالحبال من رقابيهم و ساقوهم بالضرب على ضهورهم بالكرابيج عشان يسحبوا المكاحل النحاس ( المدافع ) اللى كانت موجوده فى قلعة الجبل عشان يحطوها فى مراكب فى النيل لنقلها لإستنبول. سليم الاول عين خاير بك نايب ليه فى مصر فى أغسطس 1917 ، و فى 10 سبتمبر 1517 خرج سليم الاول بالطبل و الزمر من بيت ابن السلطان قايتباى وهو لابس قفطان احمر فى موكب مشى قدامه خاير بك و الامرا و العسكر العثمانليه و راح على الشام. و بيتقال انه خرج من مصر و معاه الف جمل محملين بالدهب و الفضه و التحف و الرخام و منهوبات كتيره جمعها فى فترة اقامته فى القاهره.\n\nالخليفه العباسى القاهرى المتوكل على الله و عيلته كانوا كمان من ضمن الناس اللى نقلهم العثمانيين على استنبول و اخدوا منه الاثار النبويه و هى \" البيرق و السيف و البرده \" و مفاتيح الحرمين الشريفين و نقلوهم على استنبول مع بقية المسروقات. بنقل الحرفيين و الصنايعيه من مصر قلت الصنايع فى مصر و بيتقال اختفت منها 50 صنعه و من ساعتها دخلت مصر فى عصر انحدار صناعى و اتلاشى مركزها الحضارى ، و بنقل الخليفه العباسى و كبار رجال الدوله ضاع من مصر كمان مركزها الدينى و السياسى.\n\nبيقول ابن إياس إن من العجايب إن مصر بقت نيابه بعد ماكان سلطان مصر أعظم السلاطين فى كل البلاد و حاوى مُلك مصر اللى افتخر بيه فرعون لما قال : أليس لى ملك مصر ، و اتباهى بملك مصر عن كل ممالك الدنيا ، وضاف : \" ولكن ابن عثمان انتهك حرمة مصر، وما خرج منها حتى غنم اموالها وقتل ابطالها ويتم اطفالها وأسر رجالها وبدد أحوالها واظهر أهوالها \" .\n\nمشى سليم الاول من مصر و ساب لخاير بك 5000 خيال و 500 من ضريبة البنادق عشان يساعدوه فى تكميل عملية النهب و عشان يحول مصر لمستعمره تركيه بإسم ولايه و دى كانت مهمه نجح فيها خاير بك نجاح كبير. الطوايف اللى سابها سليم الاول فى مصر كان منهم التركمان و الانكشاريه والأصبهانيه و الكموليه و دول كانوا فئات متصارعه و اتنافسوا فى عمليات نهب مصر. العربان كانوا طايفه تانيه موجودين فى مصر قبل الاحتلال العثمانى و دول استمروا فى الإعتداء على القرى و قطع الطريق على الفلاحين المصريين ، و انتهزوا فرصة دخول العثمانليه مصر و إضطراب الاوضاع فزودوا هجماتهم و خربوا و نهبوا غالبية قرى الشرقيه بزعامة شيخهم وقتها عبد الدايم بن بقر شيخ العرب .\n\nنقل ابن إياس عن شاعر قوله :\n\nخاير بك من ملباى اللى اتلقب بملك الأمراء كان راجل ابيضانى طويل و رفيع و شكله كويس و بيتكلم بالعربى بفصاحه و كان خمورجى و بيحب يسمع مزيكا.\n\nسليم الاول كان ليه بالنسبه لمصر هدفين ، الاولانى ضمان ان مايظهرش حد يتمرد و يستقل بمصر ، و التانى جباية دخل سنوى كبير من مصر للعثمانيه. مع ان خاير بك ماكانش عثمانلى لكن من امرا الجراكسه و خاين لسلطانه و سليم خان نفسه كان بيسميه \" خاين بك \" لكن سليم وثق فيه و شاف انه الراجل المناسب للمرحله.\n\nابتدا خاير بك مهمته يوم الحد 6 سبتمبر 1517 بطلوعه قلعة الجبل بعد ما مشى فى موكب كبير فى شوارع القاهره ومشيت قدامه العسكر العثمانليه. و طوالى وزع المناصب و الوظايف فعين واحد من مماليكه اسمه \" كمشبغا \" والى على القاهره و عين \" الزينى بركات \" فى كذا وظيفه منها مدبر للنيابه وناظر للحسبه و للذخيره و للبيمارستان المنصورى و غيرها فبقى حاجه زى عزيز مصر زمانه. و تانى حاجه عملها خاير بك انه اتجوز خوند مصر باى أرملة السلطان الظاهر قانصوه فطلعت عاشت معاه فى القلعه. لكن قبل ما يتهنى ثارت عليه جماعه من العساكر الانكشاريه اللى سابهمله سليم الاول و طالبوه بإنه يزود لهم الجامكيه و يقبضهم زى المماليك ما كانوا بيقبضوا و يديهم لحمه و عليق زيهم ، فقالهم انه حا يبعت للسلطان سليم يسأله فى الموضوع ده و بعت الامير قايتباى نايب الكرك لسليم عشان يسأله يدفع لهم كام ، لكن العثمانيه فضلوا يلحوا على خاير بك انه يزودلهم مرتباتهم فقالهم : \" انا سلطان عشان افرق عليكم الإقطاعات ؟ ابعتوا قولوا لأستاذكم يفرق عليكم الإقطاعات و يديكوا جوامك و لحمه و عليق \" فإتغاظوا منه و شتموه و كانوا حايقتلوه لكن قدر يهرب منهم بسرعه ، فراحوا على خير الدين نايب القلعه فقفل ابواب القلعه و استخبى. فى 20 رمضان 923 / 6 اكتوبر 1517 عمل خاير بك اول مواكبه فى القاهره فدخل من باب النصر و قدامه حوالى الفين من العثمانليه و اترجت القاهره و اتجمعت الناس للفرجه.\n\nمهمة خاير بك كانت توطيد الحكم العثمانى و تحويل النظم و القوانين فى مصر للنظم و القوانين التركيه العثمانيه. اول حاجه اتغيرت كانت الخطبه بإسم سليم الاول فى الجوامع \" وانصر اللهم السلطان المظفر سليم شاه \" و ظهور فلوس جديده منقوش عليها اسمه و خروج المحمل المصرى للحجاز بإسمه. بطلت الاحتفالات اللى كانت بتتعمل ايام الدوله المملوكيه فى الموالد و الاعياد و بيقول ابن إياس : \" وبطل اشياء كثيرة من شعار المملكة مما كان يعمل للسلاطين الماضية فى الأعياد ، وصارت مصر لا يعرف لها نظام مما كان يعمل به \" ، و نعى أعياد مصر بقوله:\n\nفوق كده حصلت فى مصر تغييرات تانيه كان منها ظهور اللغه التركى فى شوارع القاهره فبقت قرارات خاير بك بيتنادى بيها فى الشوارع عن طريق اتنين مناديه و احد بينادى بالتركى و التانى بينادى بالعربى ، و رواج الاعدام بالخازوق. خاير بك اتفنن فى استعمال الخوازيق و عمل نوعيه من الخوازيق بتدخل فى ضلوع الضحايا و كان بيسمى النوعيه دى \" شك البتنجان \". خاير بك حكم بالحديد و النار و كان بيصدر قرارات بإعدام ناس على حاجات بسيطه ما تستحقش الاعدام زى مثلاً واحد سرق خيارتين من ارض مزروعه ، و بيقول ابن إياس انه كان بيحكم على الناس بالاعدام و هو سكران و بالطريقه دى أعدم أعداد كبيره جداً من الناس. و من الحاجات الغريبه اللى عملها انه نادى فى القاهره بإن كل اللى عنده كبش نطاح يطلع بيه القلعه عشان يناطح كباش تانيه فإستغربت الناس و استخفوا عقله.\n\nزادت هجمات العربان فى الشهور الأولى من نيابة خاير بك و بقوا بيمثلوا مشكله كبيره ليه زى ما كانوا مشكله على امتداد العصر المملوكى ، و فى 3 ديسمبر 1517 قدر شيخ العرب حسن بن مرعى اللى غدر بالسلطان الاشرف طومان باى و سلمه للعثمانليه انه يهرب من سجنه فى القلعه بالليل بعد ما برد قيوده و اتدلدل بحبل من سور القلعه و جرى ، فإتنكد خاير بك من الخبر و امر بسرعة القبض عليه. حسن بن مرعى كان قبض عليه سليم الاول قبل ما يمشى من مصر و سجنه فى قلعة الجبل. بعد الحادثه دى بتلت تيام دخلت قبايل عربيه الجيزه و اتقاتلوا ، فراح لهم الامير قايتباى الدوادار على راس تجريده من المماليك و العثمانليه عشان يطردهم من هناك لكن عدد العربان دول كان اكتر من عشرين الف فإستدعى الموضوع خروج خاير بك بنفسه على راس تجريده لكن و هو فى السكه اتخانق مع العثمانليه فخاف منهم و رجع على القلعه ، و فى 22 ديسمبر 1517 راح الامير قايتباى على البحيره عشان يطرد العربان و يقبض على شيخ العرب حسن بن مرعى فهربوا للجبال ، وراح حماد اخو حسن بن مرعى للامير قايتباى و طلب منه الامان على اساس انه يسلمه حسن بن مرعى ، لكن لما اتضح للامير قايتباى إن ده كله مكر من العربان قبض على حماد و بعته لخاير بك فسجنه و رجع الامير قايتباى على القاهره من غير ما ينجح فى القبض على حسن بن مرعى ففضل هربان و مستخبى لغاية ما قدر كاشف الغربيه \" أينال السيفى \" إنه يستدرجه جنب سنهور فى مارس 1519 و يسكره و يقبض عليه هو و أخوه \" شكر \" ، فهجم عليهم المماليك و جزوا روسهم و علقوها على حصان طومان باى اللى كان شيخ العرب حسن بن مرعى سرقه بعد ما غدر بطومان باى و خانه ، و بيتقال ان المماليك قطعوهم حتت و فيه منهم شربوا من دمهم ، و دخل حصان الشهيد طومان باى القاهره فى 23 مارس 1519 و روس الخونه متعلقه فى رقبته فأمر خاير بك بتعلقيها على باب النصر ، وخرج اهل طومان باى يتفرجوا عليها و يتشفوا فيها و زغرتت الستات من الفرحه لأخد التار من الخونه .\n\nالعثمانليه كمان استمروا فى الفساد و النهب و كانوا بيدخلوا الأحياء زى حى الأزبكيه و يخلعوا الابواب و الشبابيك الحديد ويحطوها على جمال و يبيعوها ، و استمروا فى خطف الستات و الصبيان و قتل الناس فى الشوارع ليل نهار لغاية الناس مابقت مرعوبه منهم ، فراح امين قضاة مصر مع الامير قايتباى لخاير بك فى القلعه و حكوا له على اللى بيحصل فنادى خاير بك فى القاهره بمنع خروج الستات و الصبيان المرد من بيوتهم و ان الدكاكين و الأسواق تقفل بعد المغرب و ماحدش يمشى فى الشوارع بعد المغرب.\n\nفى مارس 1518 طلع المصريين اشاعه بإن خاير بك ناوى يستقيل بمصر و يخلى الخطبه و الفلوس بإسمه ، و بيحكى ابن إياس أن المصريين فى الفتره دى بقوا بيختلقوا حكايات و بيروجوا اشاعات و اكاذيب. خاير بك بطبيعة الحال كان وفى لولى نعمته سليم الاول و كان مبسوط بمنصبه كنايب للسلطان العثمانى على مصر و مالهوش تطلعات اكبر ، لكن المصريين كانوا من الكرب اللى عايشين فيه بيخترعوا حكايات وهميه.\n\nفى الشام لغى سليم الأولى نظام القضاه الاربعه و خلى بس القاضى الحنفى يحكم بين الناس زى ما فى استنبول. خاير بك فى مصر طوالى امر القضاه الاربعه بتقليل عدد نوابهم و ده كان بداية تغيير مهم بيتحضر له. تغيير تانى حصل كان ظهور موظف تركى بيقعد على دكه على باب المدرسه الصالحيه بين جماعه من الانكشاريه و بيسموه محضر. مهمة المحضر ده كانت إن أى قضيه لازم الاول تتعرض عليه قبل ما تتعرض على قضاة مصر و لو اصدر حكم فمش من حق القضاه انهم يعارضوه. المحضر ده كان بياخد أتعاب من الشاكى و المشتكى و كان بيكلمهم عن طريق مترجم تركى ، و فوق كده فرض العثمانليه ضرايب على القضايا اللى بتترفع فى نواحى مصر. عن موضوع المظالم الجديده دى نقل ابن إياس قول شاعر :\n\nمظالم الاتراك العثمانليه ما حلتش على البنى ادمين بس لكن كمان ابتلى بيها الكلاب ، ففى 20 ابريل 1518 ظهرت المناديه فى شوارع القاهره بإن خاير بك أصدر قرار بإن كل واحد يشوف كلب يقتله و يعلقه على دكانه فبدأ التركمانيه يقتلوا الكلاب و يوسطوها ( يعنى يقطعوها نصين ) بسيوفهم فى الشوارع و اتقال ان فى يوم صدور القرار قتل التركمانيه اكتر من 500 كلب. فضل التركمان يقتلوا فى الكلاب بطرق وحشيه لغاية ما راح الزينى بركات المحتسب لخاير بك و شفع فى الكلاب فنادى المناديه فى الشوارع بوقف قتل الكلاب و إن كل اللى مسك كلب يسيبوه يروح لحال سبيله ففرح المصريين و دعوا للزينى بركات انه وقف المدبحه و خلص الكلاب و هديوا. عن نكبة الكلاب كتب ابن إياس : \nنادرة رجوع السلطان الغورى\n\nمن الحوادث الغريبه اللى حصلت سنة 1518 كان ظهور راجل فى القاهره فى 27 ابريل قال انه السلطان الغورى و انه حى يرزق ماماتش و صدقته غالبية الناس و انتشر فى القاهره إن السلطان الغورى ما ماتش و رجع مصر ، فلما سمع خاير بك بالموضوع امر بالقبض عليه فلما مسكوه و جابوهوله اتضح له انه راجل نصاب كان نصب عليه قبل كده ايام ما كان نايب حلب و قاله انه السلطان قانصوه خمسمئه و الناس صدقته فى حلب فعاقبه خاير بك اياميها بالضرب و قطع مناخيره ، و بعدين راح مصر و قال انه الامير محمد بك قريب السلطان الغورى فقبض عليه السلطان الغورى و ضربه و سجنه و فضل فى السجن لغاية السلطان الغورى ماإختفى فى الشام بعد معركة مرج دابق فأفرج عنه الأشرف طومان باى. خاير بك غضب و قاله : \" أنا ما قطعت أنفك بحلب، وقلت لى إنك تبت من الكذب على الملوك ؟ \" ، و نزلوه من القلعه و ربطوه فى ديل حصان و سحلوه لغاية باب الشعريه و المناديين بينادوا : \" هذا جزاء من يكذب على الملوك \" ، و خرجت الناس تتفرج و احتشدوا و قعدوا يقولوا : \" دول مسكوا السلطان الغورى \". فى باب الشعريه العسكر كلبوه على الباب و فضل عايش تلت تيام فلما عرف خاير بك انه ماماتش من التكليب امر بإنهم ينزلوه و يوسطوه فوسطوه و دفنوه.\n\nزوال مباهج مصر\n\nفضل المحتلين العثمانيين يغيروا احوال مصر و عاداتها بطريقه منهجيه عن طريق وكيلهم الوفى خاير بك ، فى 13 نوفمبر 1518 اصدر خاير بك قرار بمنع خيال الضل و الغنا فى الشوارع و منع زفة العرسان بعد العشا و منع فتح الاسواق بعد المغرب ، و ده كان بحجة ان العثمانيه بيخطفوا الستات و الصبيان من الشوارع ، و وقف تفريق اللحمه فى عيد الأضحى على الامرا و العساكر و الفقها و الموظفين زى ما كان الحال ايام الدوله المملوكيه ، و بكده ابتدت مباهج مصر اللى اتميزت بيها على كل البلاد تختفى ، و بيقول ابن إياس :\" وصار على الوجوه خمدة \". لما حد كان بينتقد قرارات خاير بك كان بيقولهم : \" أنا ما أمشى إلا على طريقة ابن عثمان ( يعنى السلطان سليم ) فى سائر أفعاله \" ، و مع تغيير عادات مصر فضل الأتراك فى نفس الوقت يفتحوا على المصريين أبواب المظالم شويه شويه. خطف العثمانليه للستات و الصبيان و اغتصابهم بقى حاجه منتشره و ما بقيتش الناس عارفه تعمل حاجه ، و بيحكى ابن إياس : \" حتى قيل إنهم خطفوا امرأة عند سلم المدرسة المؤيدية وقت الظهر، وفسقوا بها جهاراً عند سبيل المؤيدية تحت دكان الذى يبيع الكعك، والناس ينظرون إليهم وهم يفسقون بها ولم يجسر احد من الناس أن يخلصها منهم \". و غير خطف الستات و الصبيان كانوا بيقطعوا الطريق على الناس و بيسرقوا غنمهم و بقرهم و فراخهم و غيرها وبيسرقوا بضايع البياعين البسطا اللى بيبيعوا حاجات زى الجبنه و البيض و السمنه و \" صارت اهل مصر معهم فى غاية الضنك من كل وجه \" و ده فى الوقت اللى كان خاير بك عمال يصدر قرارات و يعدم فى الناس على اتفه الاسباب ايشى بالشنق و ايشى بالتوسيط و ايشى بالتخزيق.\n\nفى 31 اكتوبر 1520 وصل قاصد من استنبول و معاه مرسوم لخاير بك من عند السلطان سليمان ابن سليم شاه بلغه فيه ان السلطان سليم شاه اتوفى و ان سليمان بقى السلطان الجديد فحزن خاير بك و بعت اتنين ينادوا بالتركى و اتنين ينادوا بالعربى فى الشوارع : \" ترحموا على الملك المظفر سليم شاه، وادعوا بالنصر للملك المظفر سليمان \" ، فقالت الناس : \" سبحان مهد الجبابره \" ، وأمر خاير بك بالصلا على سليم شاه صلاة الغيبه فى جامع القلعه و كل جوامع القاهره و الخطبه على المنابر بإسم السلطان سليمان ، و راحت جماعه من الانكشاريه على حارة زويله اللى ساكنين فيها اليهود عشان ينهبوها إكمن بيتقال إن العاده عندهم انهم ينهبوا حارات اليهود لما يموت سلطانهم لكن خاير بك منعهم فغضبوا منه و هددوا بإنهم حا ينهبوا كل القاهره لكن خاير بك قدر يسيطر عليهم بعد ما دفع لكل واحد فيهم تمانين دينار ، فلما سمع الأصبهانيه بالموضوع راحوا لخاير بك و قالوه له انه لازم يدى كل واحد منهم تمانين دينار زى ما إدى الانكشاريه، فرد عليهم \" الانكشاريه مماليك الخندكار ( يعنى السلطان ) و أنتم خدامه بجوامك ( يعنى مرتزقته بأجور )، وما عندى مال أنفقه عليكم \" ، فمشيوا من عنده و هما زعلانين و قرروا انهم ينهبوا الزينات اللى كانت متعلقه فى القاهره بمناسبة تنصيب السلطان سليمان ، ففكت الناس الزينات بسرعه و حصلت اضطرابات فى الشوارع.\n\nتمرد نايب الشام\n\nجان بردى الغزالى هو كمان خان السلطان الغورى فكافئه سليم الاول بتعينه نايب على الشام لكن لما سليم مات استغل الغزالى الفرصه و إستقل بالشام و اتسلطن و اتلقب بالملك الأشرف و بعت جواب مع خشقدم اليحياوى لخاير بك طلب فيه منه انه يعمل زيه و يستقل بمصر ، فإتخض خاير بك الوفى لأولياء نعمته العثمانليه و قبض على اليحياوى و بعته وهو مكبل بالحديد للسلطان سليمان فى استنبول مع جواب الغزالى ، و بيتقال انهم غرقوا اليحياوى فى البحر و هما مودينه بالمركب من اسكندريه على استنبول و ماظهرلهوش اثر بعد كده. خاير بك بقى قلقان و مش متطمن اكمن القيل و القال انتشروا كمان فى القاهره بخصوص سلطنة الغزالى ، فحصن قلعة الجبل و خزن فيها أكل و شرب و جاب الامرا و خلاهم بحضور العثمانليه يحلفوا على مصحف قدام القضاه الاربعه بإنهم حا يطيعوا السلطان سليمان زى ما طاعوا ابوه سليم شاه ، و بعت المناديه فى الشوارع ينادوا بالتركى و العربى ان الناس تخليها فى حالها و ما تدخلش فيما لا يعنيها و تدعى للسلطان سليمان بن عثمان بالنصر. خاير بك ما اكتفاش بكده لكن ابتدى كمان يجهز العسكر عشان يروحوا يحاربوا الغزالى فى الشام لكن الاصبهانيه و الكموليه قالوله انهم مش حايروحوا يحاربوا نايب الشام من غير مرسوم من سلطانهم سليمان و ان مهمتهم هى القعاد فى القاهره و لو دخلها الغزالى حايبقوا يحاربوه ، فحصلت مشكله ما بين العسكر العثمانى و خاير بك ، و وصلت اخبار بإن الغزالى لم جيش كبير من الاكراد و عربان جبل نابلس و عربان بنى عطا و غيرهم و رايح بيهم على مصر. فى الغضون دى وصل قاصد من عند السلطان سليمان و معاه مرسوم تجديد نيابة خاير بك على مصر و جواب بيأمره فيه بإنه ما يخرجش بالعسكر من مصر لإن السلطان سليمان عمل تجريده كبيره رايحه تحارب الغزالى فى الشام. السلطان سليمان بعت جيش كبير على الشام ، و فى يناير 1521 قامت معركه جنب حلب ما بين العثمانليه و جيش الغزالى و اتغلب الغزالى و هرب على حماه فراحوا وراه فهرب تانى على دمشق و هناك عند القابون قامت معركه مهوله اتقتل فيها الالاف من العربان و الشوام واتخربت و اتنهبت قرى كتيره و اتغلب الغزالى و اتأسر و أتعدم و اتبعتت راسه للسلطان سليمان فى استنبول. لكن المصريين زى عادتهم فى الزمن ده روجوا اشاعات بإن الغزالى ما اتقتلش و انه حى يرزق و ان الراس اللى اتبعتت للسلطان سليمان ماكانتش راسه. خرج منادية خاير بك فى شوارع القاهره ينادوا بالتركى و العربى : \" معاشر الناس كافة إن كل من كان عنده مملوك من المماليك الجراكسة ممن كان عند الغزالى نائب الشام و أخفاه ولا يقر به، شنق على باب داره من غير معاودة \". بيقول ابن إياس إن الغزالى عمل غلطه انه راح يحارب الأتراك فى حلب عشان يحررها منهم بدل ما يروح على مصر ، فلو كان راح على مصر يحارب خاير بك كان قدر يغلبه و يستقل بمصر إكمن المصريين و الامرا و حتى العربان كانوا بيحبوه وكانوا حاينقلبوا كلهم على خاير بك .\n\nالأتراك بعد هزيمة الغزالى سيطروا على الشام و عينوا نواب اتراك على مدنها بدل النواب المحليين اللى كانوا زى الغزالى من بقايا الدوله المملوكيه. و فى مارس 1521 وصل القاهره مندوب من عند السلطان سليمان بالخلعه فلبسها لخاير بك اللى شق القاهره المتزينه من باب النصر للقلعه فى موكب ضخم و هو لابسها و قدامه القضاه الاربعه و الامرا و العثمانليه و احتشدت الناس فى الشوارع للفرجه.\n\nاستمرت عملية عثمنة مصر و تبديل احوالها فى كل حاجه ، و فى نوفمبر 1521 وصل مندوب من السلطان العثمانى و معاه دراع حديد و سنج نحاس و أرطال بطول و أوزان غير اللى كانوا مستخدمين فى مصر و اتنادى فى القاهره إن الأطوال و الأوزان الأسطنبولى دى حلت محل الأطوال و الأوزان المصريه و إن على التجار و البياعين انهم يمتثلوا للأوامر و ما يتعاملوش بغير الأطوال و الأوزان دى ، و إن اللى حايخالف مرسوم الخوندكار حايتشنق على باب دكانه. و بكده غير الأتراك نظم الأطوال و المكاييل فى مصر. اتعملت كمان ضريبه على الجواز و الطلاق على \" اليسق العثمانى \" فبقت ناس كتيره لا قادره تتجوز و لا تطلق من كترة المصاريف. بيقول ابن اياس : \" فصار الذى يتزوج او يطلق تقع غرامته نحو اربعة أشرفية، فإمتنع الزواج والطلاق فى تلك الايام، وبطلت سنة النكاح و الامر لله فى ذلك \" . ابتدع خاير بك وظيفه جديده اسمها \" مفتش الرزق الجيشيه \" و عين فيها واحد اسمه \" ابن الجاكيه \" مهمته انه يدور فى دفاتر رجال الدوله و الناس عن اقطاعات و ممتلكات اخدوها من غير وجه حق ، الهدف كان بطبيعة الحال هو الاستيلاء على ممتلكات الناس مش العدل ، و بالطريقه دى حصلت مظالم كبيره و قدر مفتش الرزق ده انه يستولى على ممتلكات ناس كتيره كانت معاهم مكاتيب شرعيه ، بيقول ابن إياس : \" وحصل للناس منه الضرر الشامل، فلا حول ولا قوة إلا بالله العلى العظيم \" .\n\nفى ديسمبر 1521 نزل خاير بك مراته خوند مصر باى من القلعه و سكنها فى مدرسته اللى فى باب الوزير إكمن مراته ام عياله اللى كانت عايشه فى استنبول رجعها السلطان سليمان على مصر فحزنت خوند مصر باى اللى كان اتجوزها على مراته فى بداية نيابته على مصر. و فى 23 ابريل 1522 وصل سنان بك و ده كان امير تركى من المقربين لسليم شاه و كان والى انطاليا فبعته السلطان سليمان على مصر عشان يبقى امين على خاير بك ، و خرج الاخير و استقبله استقبال كبير عند باب البحر فى بولاق و شقوا القاهره على حصنتهم و وراهم الطبل و الزمر فى موكب حافل اترفعت فيه الأعلام التركيه الحمرا فوق رووسهم.\n\nسنة 927هـ / 1521م شافت اعدامات كتيره عملها خاير بك و معظمها كانت اعدامات ظالمه ، بيقول ابن إياس : \" وفى هذه السنة قتل ملك الأمراء من الناس ما لا يحصى عددها بتوسيط وشنق وخوزقة، وأكثرها راح ظلما \" .\n\nعزل قضاة مصر\n\nفى اول مايو 1522 وصل عسكر عثمانى من الاصبهانيه تحت قيادة امير تركى اسمه خضر ، بعتهم السلطان سليمان عشان يحلوا محل زمايلهم اللى استدعاهم لاستنبول ، فخرج خاير بك لاستقبالهم و لما دخلوا القاهره هجموا على البيوت و ضربوا سكانها و طردوهم منها عشان يستولوا عليها و يسكنوا هما فيها. مع الاصبهانيه دول وصل قاضى تركى معاه مرسوم من السلطان سليمان بيقول ان القاضى ده شغلته اسمها \" قسام \" و معناها انه مسئول عن كل الاتراك فى مصر وان اوامره نافذه و مايحقش لحد معارضته و ان مرتبه حايكون عشر كل تركه بتدخل بيت المال ، و انه فوق كده حايكون المسئول عن عقود جواز كل المماليك الجراكسه و كل الاتراك بمعنى ان رسوم الجوازات دى تدفع له هو مش للقضاه المصريين وبكده ابتدى الاتراك ينتزعوا الوظايف من قضاة و مشايخ مصر ، و بيقول ابن إياس \" و ملك الأمراء (خاير بك) يعينهم على ذلك الظلم، فأين المهرب ؟ \" ، و ضاف :\n\nبعدها بكام اسبوع وصل تركى تانى اسمه \" جلبى \" بمرسوم من السلطان سليمان بيقول انه قاضى العسكر وان السلطان قرر ابطال نظام القضاه الاربعه فى مصر و ان القاضى التركى \" جلبى \" هو المسئول عن الاحكام الشرعيه عن المذاهب الاربعه و ممنوع على أى حد من القضاه المصريين انهم يصدروا حكم شرعى من غير العرض على قاضى العسكر التركى. لما خاير بك قرا المرسوم بعت للقضاه الاربعه و قالهم \" ولا تتحدثوا فى الأحكام الشرعية قاطبة، حسبما رسم السلطان سليمان \" ، يعنى عزلهم ، و بكده زال من مصر نظام القضاه الاربعه اللى كان عمله \" الظاهر بيبرس \" سلطان الدوله المملوكيه سنة 1262 و مشيت مصر و ارتاحت عليه لأكتر من قرنين ، و قعد القضاه الاتراك الجايين من استنبول مكان القضاه المصريين. من ناحيه تانيه، عزل القضاه الاربعه كان تطور خطير جداً حيث ان القضاه المصريين الاربعه دول كانوا بيعتبروا قوة الشريعه فى الدوله المصريه و كانت كلمتهم ليها وزنها و هى النافذه على سلاطين الدوله المملوكيه و السلطان ما كانش يقدر يمرر قانون من غير موافقتهم ، و وقت الحروب كانوا بيروحوا وياه لميدان المعركه. عزلهم كان معناه ان الاتراك العثمانليه بقوا متحكمين فى كل القوانين الشرعيه اللى بتصدر فى مصر من غير رقيب.\n\nقهر ستات مصر\n\nاتعرضت الستات و الصبيان للخطف و الاغتصاب على ايد الاتراك العثمانليه. و عشان يزيد قهر الستات و اذلالهم كمان و كمان غير قاضى العسكر التركى قوانين الجواز و المهر و الصدقه فى مصر بطريقه مجحفه فى حق الستات ، و بعد ما كانت الست المصريه محترمه و موقره فى العصر المملوكى لدرجه كانت بتدهش الأغراب و لدرجة ان ست وصلت فيه لمنصب \" سلطانه \" ، ابتدى عصر قهرها و ذلها مع بقية المصريين ، التركى برر فرض قوانين الأناضول الرعويه على المصريات بقوله : \" قصدى أمشى نساء مصر على طريقة نساء اسطنبول مع أزواجهن، فإن عادتنا إذا دخل الرجل على زوجته تعطيه نصف المهر الذى أعطاه لها، و أن الرجل لا يقرر لزوجته كسوة ولا نفقة فى صداقها، بل يكسيها هو فى كل سنة جوخه و قميصين، و يطعمها فى كل يوم بما يختار من قليل او كثير، وتغزل وتكسى زوجها كل سنة \".\n\nفى 12 يونيه 1522 بعت خاير بك و قاضى العسكر التركى المناديه ينادوا بالتركى و العربى فى شوارع القاهره إن خروج الستات للأسواق اتمنع بتاتاً و مصرح بس للعجايز و ان ممنوع على الستات انهم يركبوا حمار متأجر و ان الستات اللى حا يعصوا الأوامر حا يتضربوا و يتربطوا من شعرهم فى ديل حصان و يتلف بيهم فى شوارع القاهره. و بعدها بكام يوم اتعدل القانون بمنع الستات من الخروج من البيوت مش بس من روحان الأسواق و من ركوب الحمير المتأجره و ان لو مكارى ركب ست على حماره حا يتشنق .\n\nاتحولت مصر لنهيبه و اتحول المصريين رجاله و ستات لعبيد مقهورين فى ايد المستعمرين الأتراك الجايين من الأناضول ، الستات و ولادهم بقوا بيغتصبوا و بتتعملهم قوانين مذله و بقى بيتحرم عليهم الخروج من بيوتهم ، و الرجاله حتى التجار و الفقهاء و غيرهم بقوا بيتخطفوا و بيتحطوا فى الحديد عشان يسرق الاتراك مراكبهم لنقل عساكرهم ، و بقوا الفلاحين عايشين فى رعب و بيستخبوا. فى أواخر يونيه 1528 خطف الأتراك أكتر من الفين مصرى و سجنوهم و ماتت منهم اعداد كبيره من الجوع و الحر. بيوصف ابن إياس : \" ونزل على اهل مصر نازلة عظيمة بسبب ذلك لم يسمع بمثلها قط . فى الايام دى كان السلطان سليمان رايح يغزو جزيرة رودس و اتنادى فى القاهره بخروج عسكر المماليك الجركس لرودس لمساعدة الأتراك و ان اللى يتأخر فى الخروج حايتشنق ، و اضطربت احوال مصر اضطراب كبير.\n\nفى سبتمبر 1522 اتصاب خاير بك بورم طاعونى و احتباس فى البول فرقد فى السرير و مابقاش ينزل شغله و انتشر خبر عياه ، و لما عياه زاد بقى يدفع صدقات للاطفال عشان يدعوا له بالشفا. الأطبا اللى احتاروا فى عياه كانوا بيشقروا عليه يوماتى. على 2 اكتوبر مابقاش قادر يقوم من السرير و ظهرت عليه لوايح الموت فطلعوا قضاة القضاه يزوره لكن لقوه فى حاله وحشه و مش دريان بحاجه فقروله الفاتحه و مشيوا. لما زادت حالته عتق كل مماليكه و عبيده و جواريه ، و ادى مبلغ من الفلوس و عشرتلاف اردب قمح للزينى بركات المحتسب و طلب منه انه يفرقهم على المجاورين فى جامع الازهر و الزوايا و مجاورين مقامات الإمام الشافعى و الليث و يفرق الباقى على الغلابه و المساكين و الناس اللى عليها ديون ، و فى يوم الجمعه 3 اكتوبر امر بإطلاق سراح مساجين من سجن الديلم و سجن الرحبه و ما سابش فى السجن غير الحراميه و اللى قتلوا. بيقول ابن إياس : \" ولم يروا الناس فى ايام ملك الأمراء (خاير بك) أحسن من هذه الايام، فإنه جاد مع الناس وبر الفقراء والمساكين، ولم يعرف الله إلا وهو تحت الحمل، فلم يفده من ذلك كله شىء \". فى يوم السبت 4 اكتوبر دخل خاير بك فى النزع الاخير فجاب سنان بك العثمانى و سلمه خاتم الملك اللى اداهوله السلطان سليم و قاله : \" انت تبقى تكون النايب على مصر بعدى \" ، و وصاه على عياله و اهله و حاشيته و مماليكه و غيرهم. بعد ما مشى سنان بك ابتدا خاير بك يخطرف و يقول : \" فين المال ؟ فين الملك ؟ \". بخصوص ده بيقول ابن إياس إن الدنيا فتنت خاير بك زى ما فتنت اللى قبله و دون قول الشاعر :\n\nفى يوم الحد 5 اكتوبر 1522م / 14 ذى القعدة 928هـ اترجت القاهره بنبأ وفاة ملك الامرا خاير بك و هو عنده حوالى ستين سنه. تانى يوم جهزوه للدفن و صلوا عليه عند باب القله و مشى العسكر العثمانى و الامرا الجراكسه و المماليك قدام نعشه و صلى عليه القضاه الاربعه عند باب الوزير و اتدفن جنب اخواته فى المدرسه اللى بناها.\n\nخان خاير بك سلطانه قانصوه الغورى خيانه عظمى و اتسبب فى هزيمته و احتلال الأتراك للشام و بعدين مصر نفسها. اتسبب خاير بك فى سقوط الدوله المملوكيه و خراب مصر و وقوعها فى براثن الاحتلال الأجنبى فكان خاين غير مجرى التاريخ ، و خدم اولياء نعمته سليم خان و سليمان خان خدمات كبيره و وطد حكمهم فى مصر بكل إخلاص فى مدة نيابته على مصر اللى استمرت خمس سنين و تلت تشهر و سبعتاشر يوم.\n\nبيقول ابن إياس إن خاير بك كان \" ملكا جليلا معظما كفوا للسلطنة، عارفا بأحوال المملكة، ولولا ما حصل فى ايامه من المظالم والحوادث المقدم ذكرها لكان خيار من ولى على مصر \".\n\nمات خاير بك و ساب وراه تلت ستات هما خوند مصر باى ، و جان حبيب ، و ام عياله اللى كانت فى استنبول ، و خلف عدد من الصبيان و البنات. بعد ما مات لقوا انه كان مكوش على ثروه ضخمه مع انه كان بيبخل على مماليكه فى دفع جوامكهم. مسك النيابه بعده التركى سنان بك مؤقتاً لغاية السلطان سليمان ما بعت مصطفى باشاه عشان يكمل المشوار اللى بداه خاير بك فى توطيد الحكم التركى العثمانى و اخراج مصر من التاريخ.\n\nعن موت خاير بك كتب ابن إياس :\n\n", "title": "خاير بك"}
{"id": "26281", "url": "https://arz.wikipedia.org/wiki?curid=26281", "text": "صوفيا سانتى\n\nصوفيا سانتى (Sophia Santi) ممثلة ومخرجة بورنوجرافية كندية من اصل رومانى اتولدت يوم 6 ديسمبر 1981 فى مدينة وينيبيج بمقاطعة مانيتوبا فى كندا ، وبعد كده سافرت مع اهلها لمدينة فانكوفر بمقاطعة كولومبيا البريطانيه الكندية وعاشت هناك فترة طويلة .\n\nصوفيا سانتى اشتغلت متذوقة للبيتزا وموديل اعلانات وهى لسه طالبة فى المدرسة الثانوية ، وبعد كده دخلت مدرسة مهنية تأهلها أنها تكون خبيرة تجميل .\n\nصوفيا سانتى سافرت لولاية اريزونا الامريكية وهى فى سن 18 سنة ، وبعد كده سافرت لمدينة لوس انجليس بولاية كاليفورنيا الامريكية لماوصلت لسن 20 سنة واستقرت فيها ، وهناك دخلت مجال البورنوجرافى لمااشتغلت موديل عريان بإسم مستعار هو ناتاليا كروز (Natalia Cruz) وكانت فتاة الغلاف لعدد شهر نوفمبر 2002 من مجلة Penthouse وكسبت جايزة Penthouse Pet November 2002 .\n\nفى أواخر سنة 2005 صوفيا سانتى مضت عقد احتكار مع شركة Digital Playground لإنتاج الافلام البورنوجرافية جوه الأستديوهات ، ورجعت لإسمها الأصلى صوفيا سانتى وبقى هو العلامة التجارية الخاصة بيها .\n\nصوفيا سانتى مثلت افلام بورنوجرافية كتيرة أهمها Island Fever 4 و Cheerleaders و Babysitters و Girlvana 5 و !Meow .\n\nصوفيا سانتى عاملة وشم كبير قوى على شكل تنين يابانى مغطى معظم ضهرها وجنبها الشمال ، وعاملة وشم تانى صغير على شكل فراشة على بطنها ناحية اليمين . وهى بتعترف أنها بتعشق رسم الوشم على جسمها وبتوصف نفسها أنها مخنثة .\n\nرغم أن صوفيا سانتى ممثلة بورنوجرافية ، لكنها ست مثقفة جدا ودايما بتقرا فى كتب الطب البديل والروحانيات والفلسفات الشرقية .\n\nصوفيا سانتى كسبت الجوايز دى :\n\n", "title": "صوفيا سانتى"}
{"id": "26285", "url": "https://arz.wikipedia.org/wiki?curid=26285", "text": "نجد\n\nنجد: هيه هضبه وولايه وسابقا كانت دوله اسمها سلطنة نجد؛ لكن قامت قبل أقل من مئة سنة ميلادية وتحديدا قبل 90 سنة ميلادية وهي الفتره منذ ما قبل سنة 1926م بضم عن طريق غزو واحتلال وحكم دول اخرى مثل مملكة الحجاز ومملكة الاحساء وغيرهم بعد حصارهم وتغير اسمها الى مملكة السعوديه وفيها حاليا عاصمتها في مدينة الرياض في محافظة الرياض في ولاية الرياض (جزء من منطقة الرياض وجزء من المنطقه الشرقيه) والتي هي هضبة وولاية نجد؛ وكان كل هذا بقيادة السلطان عبد العزيز آل سعود (سلطان نجد) وبعديها مؤسس دولة السعوديه التالته (يرجى ذكر المصدر) بجيشه الحنبلي الوهابي تحت اسم جيش الاخوان.\n\nنجد بتعني الارض المرتفعه؛ لان مفيش حوليها اراضي مرتفعه.\n\nبتتواجد هضبة وولاية نجد في جنوب شبه الجزيره العربيه او المشرق العربي وغرب اسيا وهي حاليا ولاية الرياض (جزء من منطقة الرياض وجزء من المنطقه الشرقيه) في السعوديه.\n\nفي ولاية نجد لكل محافظه ثقافه خاصه بيها ومختلفه عن غيرها من محافظات ولاية نجد.\n", "title": "نجد"}
{"id": "26289", "url": "https://arz.wikipedia.org/wiki?curid=26289", "text": "تحيه كاريوكا\n\nتحيه كاريوكا (22 فبراير 1919 - 20 سبتمبر 1999) من مواليد محافظة الاسماعيليه اسمها الحقيقى بدوية محمد كريم على السيد ، رقاصة مصريه مشهوره متخصصه فى الرقص الشرقى\n\n\nتناولت قصة حياتها عدد من المسلسلات: \n\nتزوجت تحية كاريوكا اكتر من 12 مرة :\n\n\n\n- ليلـى بنـت الـريــف\n\n- الســــــتــات فـى خــطــر\n\n- احـــلام الشـــــبــاب\n\n- ليلــة الجــمـعــة\n\n- شـــاطـئ الـغــرام\n\n- قســـمـة و نـصــيب\n\n- الـبـــــطـــل\n\n- يحــيــا الـفــن\n\n- حــب و جــنــون\n\n- مــا أقــدرش\n\n- لــعــبــة الســـــت\n\n- مــنــديــل الحــلــو\n- انتحار صاحب الشقه\n\n- عيــنى بـــتــرف\n\n- البيـــت الكــبيـــر\n\n- ابـــن الحــلال\n\n- حـمـاتـى قــنبلـة ذريـــة\n\n- فــيـروز هــانــم\n\n- فــايــق و رايــق\n\n- حــمــيـــدو\n\n- عـاشــــق الــروح\n\n- ســــــــمــارة\n\n- انــا ذنــبى أيـــه\n\n- احـــنــا الـتـلامــذة\n\n- عـروســـة المــولــد\n\n- عــفــريــت ســـــــمـارة\n\n- شـــــاطــئ الأســـــــرار\n\n- الـــفـــتــــوة\n\n- خـلخــال حــبيـبى\n\n- إضــراب الشــحـاتـيـن\n\n- شــــبــاب امــرأة\n\n- الســـــــــراب\n\n- الـكــرنـــــك\n\n- خـان الخــلالـيلــى\n\n- زائـــر الـفـجـــر\n\n- خلــى بالـك مـن زوزو\n\n- مـيـن يـقـدر على عــزيزة\n\n- الـطـــريـــق\n\n- آه يـابلــد آه\n\n- انــا فى عـــيـنـيـــه\n\n- الســـــــــكــريـــة\n\n- صــباح الخيـر يازوجتى العـزيزة\n\n- الـســــــقــا مـــات\n\n- وســقـطت فى بحـر العـســــل\n\n- الضـــائــعــة\n\n- الصـبر فى الملاحــات\n\n- كـيـدهـن عـظـيـم\n\n- وداعـــا بـونـابـرت\n\n- لـــــيـــال\n\n- اســكندرية كمـان و كمـان\n\n- للحـب قـصـــة أخــيــرة\n\n- منــزل الـعـائلـة المســمومـة\n\nموقع تحية كاريوكا\n", "title": "تحيه كاريوكا"}
{"id": "26290", "url": "https://arz.wikipedia.org/wiki?curid=26290", "text": "سميحة توفيق\n\nسميحة توفيق ممثلة مصرية مولودة فى الفيوم فى 19 يوليو 1928 ، و توفيت فى اغسطس 2010\nوهي من اسرة فنية فأخوها هو الممثل الطوخى توفيق وعمتها من اوائل الممثلات فى مصر هى سميحة الطوخى.\n\nتألقت الفنانة الراحلة سميحة توفيق فى الخمسينات والستينيات وبرزت فى أدوار الإغراء لما تتمتع به من جمال وأنوثة طاغية جعلت منها مطمع للكثيرين وكان على رأسهم الملك فاروق.\nوكان ابوها يعمل مروض للاسود فى سيرك واكتشفها الفنان الراحل يوسف وهبى وهي فى عمر 14 سنة فأشتغلت فى الاول بالرقص فى عدد من الافلام ما جعل المنتجون يحاولون حصرها فى دور الراقصة إلا أنها فضلت التمثيل.\nالفنانة الراحلة شاركت فى عديد من الاعمال الفنية منها فيلم “ابن النيل” مع الفنان شكرى سرحان وفيلم “سلطان” مع فريد شوقى وفيلم عصر الحب وكان اخر اعمالها مسرحية ريا وسكينه مع سهير البابلي وأحمد بدير وعبد المنعم مدبولي وشادية.\n\n", "title": "سميحة توفيق"}
{"id": "26291", "url": "https://arz.wikipedia.org/wiki?curid=26291", "text": "لوسى\n\nإنعام سعد محمد عبد الوهاب التميمي مشهوره باسم لوسى, رقاصه وممثله مصريه مشهوره اتولدت فى 10 ديسمبر 1956\n\n\n\nظهرت فى فيلم هندى للنجم الاسطوره اميتاب باتشان اسمه اللص الدولى وكان دروها مشهد رقص فى احد الملاهى الليليه فى شارع الهرم\n\nجايزة التمثيل فى مهرجان الاسكندرية سنه 1996 \n", "title": "لوسى"}
{"id": "26297", "url": "https://arz.wikipedia.org/wiki?curid=26297", "text": "شايلا ستايلز\n\nشايلا ستايلز (Shyla Stylez) (23 سبتمبر 1982 - 9 نوفمبر 2017) ممثلة بورنوجرافية كندية من اصل ألمانى ، اسمها الحقيقى أماندا هاردى فريدلاند (Amanda Hardy Friedland) .\n\nاتولدت شايلا ستايلز يوم 23 سبتمبر 1982 فى مدينة أرمسترونج بمقاطعة كولومبيا البريطانيه فى كندا . وبعد ماخلصت دراستها الثانوية سافرت لمدينة فانكوفر فى نفس المقاطعة وهناك اشتغلت موديل عريان وبقت تنشر صورها على أكتر من موقع على شبكة الانترنت ، ولما وصلت لسن 18 سنة اشتغلت رقاصة استربتيز .\n\nفى شهر اغسطس 2000 سافرت شايلا ستايلز لمدينة لوس انجليس بولاية كاليفورنيا الامريكية وهناك بدأت شغلها فى مجال البورنوجرافى لما اتعرفت على مكتشفها الممثل والمخرج البورنوجرافى ايريك ايفرهارد (Erik Everhard) اللى أعجب بيها جدا وشجعها وبعد كده اتعاقدت مع شركة Anabolic Productions لإنتاج الافلام البورنوجرافية ، وكان اول فيلم بورنوجرافى تمثله هو فيلم Flesh Hunter .\n\nفى شهر يونيو 2002 شايلا ستايلز عملت عمليتين تكبير لبزازها ، وفى نفس السنة مضت عقد احتكار لمدة تلات سنين مع شركة Jill Kelly Productions\n\nفى يوم 23 اكتوبر 2002 شايلا ستايلز اتجوزت بوب فريدلاند (Bob Friedland) العضو المنتدب لشركة Jill Kelly Productions ، وفى شهر اغسطس 2003 اتطلقت منه .\n\nفى سنة 2005 وبعدما خلصت مدة عقد الاحتكار اللى كانت مضته مع شركة Jill Kelly Productions اعلنت اعتزالها الشغل فى مجال البورنوجرافى بشكل مؤقت .\n\nفى سنة 2006 رجعت شايلا ستايلز لشغلها فى مجال البورنوجرافى من خلال شركة Digital Sin لانتاج الافلام البورنوجرافية اللى انتجت لها سلسلة افلام الفيديو دى فى دى My Plaything .\n\nشايلا ستايلز مثلت أكتر من 400 فيلم بورنوجرافى أهمهم Ass Worship 2 و Ass Worship 9 و Girlvana 2 و Nurses و Pirates II و Flight Attendants و Big Tits at School 1 و Big Boob Car Wash و Breast Worship 2 و Born 2 Porn 2 و Lucky Lesbians 2 و Pornstars Like It Big 3 و Gangbang Girl 34 و Big Boob Orgy و My Wife's Hot Friend و White Ass Worship و Naked Eye و Taboo 23 و Killer Sex و Naked Vollyball Girls و ِAll Anal و Big Tits at Work و Coming Home و و Curvy Girls و Full Streams Ahead و Jack's POV 12 و Fetish Dolls و Cum Shots 9 و Jack's Big Ass Show 9 و Best Butts in the Biz و Call Girl Wives و Sexual Suspects و Naughty Office 5 و Fucked on Sight و Screaming Orgasms 6 و Anal Addicts 10 و Flesh Hunter 2 و Un-Natural Sex 7 و Balls Deep 4 و Up Your Ass 19 و Friends and Lovers و When the Boyz Are Away the Girlz Will Play 10 و This Butt's 4U و A Cum Sucking Whore Named Shyla و Can Buy My Love و 100% Interracial و 100% Blowjobs 4\n\nفى سنة 2010 اختارت مجلة Maxim شايلا ستايلز كواحدة من ضمن احسن 12 ممثلة بورنوجرافية .\n\nشايلا ستايلز كانت على علاقة مع چورچ چاراميللو (George Jaramillo) اللى كان مساعد رئيس شرطة مقاطعة اورانج بولاية كاليفورنيا ومارست معاه السكس كذا مرة ، ولما اتعرفت العلاقة اللى بينهم دى حصلت فضيحة كبيرة له واترفد من وظيفته بعدما التقارير أثبتت صحتها . وفى سنة 2016 اتقبض عليها بعدما تم اكتشاف علاقة جديدة بينها وبين واحد من افراد قوات المارينز (سلاح مشاة البحرية الامريكية) (United States Marine Corps)\n\nشايلا ستايلز اترشحت للجوايز دى :\n\n\nفى يوم 9 نوفمبر 2017 شايلا ستايلز كانت نايمة فى بيتها بمدينة أرمسترونج بمقاطعة كولومبيا البريطانيه فى كندا ولما أمها حاولت تصحيها من النوم اتفاجئت بأنها ماتت فى وقت نومها .\n", "title": "شايلا ستايلز"}
{"id": "26299", "url": "https://arz.wikipedia.org/wiki?curid=26299", "text": "اندريا رايدر\n\nأندرياس اناغنوستو و اسم الشهــرة : أندريـا رايـدر ، ملحن و موزع موسيقا اتولد فى الإسكندرية فى 10 أغسطس 1908 واتوفي فى 5 مارس 1971\n\n\n", "title": "اندريا رايدر"}
{"id": "26306", "url": "https://arz.wikipedia.org/wiki?curid=26306", "text": "بريانا لاف\n\nبريانا لاف (Brianna Love) ممثلة بورنوجرافية امريكية اتولدت يوم 14 مارس 1985 فى مدينة فريسنو بولاية كاليفورنيا الامريكية ، وبعد كده سافرت لولاية ميزورى مع اسرتها وعاشوا هناك فترة طويلة .\n\nبريانا لاف سابت بيت اهلها لما وصلت لسن 15 سنة واشتغلت رقاصة استربتيز فى كباريهات ولاية ميزورى ، وفى سنة 2005 سافرت لمدينة لاس فيجاس بولاية نيفادا وهناك دخلت مجال البورنوجرافى بعدما مضت عقد احتكار لمدة سنتين مع شركة Red Light District Video لإنتاج الافلام البورنوجرافية جوه الأستديوهات ، وبدأت الاول بمشاهد الليزبيان وبعد كده صورت مشاهد السكس بين ست وراجل وخصوصا الجنس الشرجى .\n\nبعدما خلصت بريانا لاف مدة العقد ، اشتغلت بحريتها مع شركات تانية زى Bangbros و Brazzers و Reality King و Naughty America و Digital Playground و Evil Angel و Wicked Pictures ، ومثلت أكتر من 200 فيلم بورنوجرافى أهمهم و Brianna Love Is Buttwoman و Brianna Love Comes Of Age و Cheerleaders و Pirates II .\n\nبريانا لاف استضافها المذيع الأمريكى موريس جونز (Morris Jones) فى برنامج News Central على محطة SBG التليفزيونية الامريكية .\n\nفى سنة 2011 اعتزلت بريانا لاف شغلها فى مجال البورنوجرافى .\n\nبريانا لاف كسبت الجوايز دى :\n\n", "title": "بريانا لاف"}
{"id": "26307", "url": "https://arz.wikipedia.org/wiki?curid=26307", "text": "سميره احمد\n\nسميرة احمد ابراهيم اتولدت فى اسيوط فى 29 نوفمبر 1935 ، راحت مع عيلتها وأختها خيريه احمد للقاهرة وهيا عندها ست سنين اشتغلت وهى فى سن صغيرة ، وواجهت متاعب مع عيلتها ، اشتغلت منتجه للعديد من الافلام المهمه زى فيلم \" إمرأة مطلقه \" و \" البرئ \" ، كمان اشتغلت فى الكتير من المسلسلات التلفزيونيه ، زى \" غدا تتفتح الزهور \" و \"امرأة من زمن الحب\" و \" اميرة فى عابدين \" ، ومثلت فى افلام بوليسيه ولبنانيه ، اتخصصت فى دور البنت صاحبه العاهه ، زى العميا والخرسا والمجنونه ، وقدرت من خلال ذكائها أنها تفضل نجمه طول حياتها ، أرتبطت فى ادائها بالشخصيه اللى بتعيش فى توتر نفسى \" هل أقتل زوجى \" ، كمان جسدت دور الفتاة الرومانسيه فى \" ام العروسه \" ، \" هارب من الايام \" ، من أدوارها المتميزة \" ليل وقضبان \"\n\nاتجوزت سميرة احمد اربع مرات اولها من بطرس زريبات وبعده الكاتب وجيه نجيب وخلفت منه ابنتها جليلة وبعده المنتج اديب جابر اما رابع اجوازها فكان المنتج صفوت غطاس\n\n1. ماما فى القسم مسلسل 2010 \n2. جدار القلب مسلسل 2008\n\n3. دعوة فرح مسلسل 2006\n\n4. أحلام فى البوابة مسلسل 2005\n\n5. يا ورد مين يشتريك مسلسل 2004\n\n6. اميرة فى عابدين مسلسل 2002\n\n7. إمرأة من زمن الحب مسلسل 1998\n\n8. ضد التيار مسلسل 1997\n\n9. امراة مطلقة فيلم 1987\n\n10. غدا تتفتح الزهور مسلسل 1987\n\n11. غدًا تتفتح الزهور مسلسل 1987\n\n12. وداعا يا ولدي فيلم 1986\n\n13. عالم عيال عيال فيلم 1976\n\n14. نساء ضائعات فيلم 1975\n\n15. ليل وقضبان فيلم 1973\n\n16. الشيماء فيلم 1972\n\n17. بنت بديعه فيلم 1972\n\n18. الضياع فيلم 1971\n\n19. عين الحياة فيلم 1970\n\n20. نساء بلا غد فيلم 1970\n\n21. ليلة واحدةفيلم 1969\n\n22. العمياءفيلم 1969\n\n23. اكاذيب حواء فيلم 1969\n\n24. مشاكل البنات فيلم 1969\n\n25. قنديل ام هاشم فيلم 1968\n\n26. السيرك فيلم 1968\n\n27. المتمرد فيلم 1968\n\n28. النصف الاخر فيلم 1967\n\n29. اغفر لى خطيئتى فيلم 1967\n\n30. خان الخليلي فيلم 1966\n\n31. خدني معاك فيلم 1966\n\n32. هارب من الايام فيلم 1965\n\n33. العقلاء الثلاثة فيلم 1965\n\n34. طريد الفردوس فيلم 1965\n\n35. ابن كليوباترة فيلم 1965\n\n36. الجبل فيلم 1965\n\n37. هل أنا مجنونة فيلم 1964\n\n38. نمر التلامذةفيلم 1964\n\n39. اللهب فيلم 1964\n\n40. مع الناس فيلم 1964\n\n41. حديث المدينة فيلم 1964\n\n42. الشيطان الصغير فيلم 1963\n\n43. صاحب الجلالةفيلم 1963\n\n44. شباب طائش فيلم 1963\n\n45. ام العروسةفيلم 1963\n\n46. صراع الابطال فيلم 1962\n\n47. يوم الحساب فيلم 1962\n\n48. بكره السفر فيلم 1962\n\n49. خذني بعاري فيلم 1962\n\n50. الحاقد فيلم 1962\n\n51. شاطئ الحب فيلم 1962\n\n52. رجل فى حياتى فيلم 1961\n\n53. الخرساءفيلم 1961\n\n54. الأزواج والصيف فيلم 1961\n\n55. غراميات امرأةفيلم 1960\n\n56. جسر الخالدين فيلم 1960\n\n57. لن أعودفيلم 1959\n\n58. اخر من يعلم فيلم 1959\n\n59. صخرة الحب فيلم 1959\n\n60. هل أقتل زوجى فيلم 1958\n\n61. الشيطانة الصغيرةفيلم 1958\n\n62. اسماعيل يس فى دمشق فيلم 1958\n\n63. المجرم فيلم 1957\n\n64. رحلة غراميةفيلم 1957\n\n65. السابحة فى النارفيلم 1957\n\n66. من القاتل فيلم 1956\n\n67. زنوبه فيلم 1956\n\n68. حب وإعدام فيلم 1956\n\n69. أغلى من عينيه فيلم 1955\n\n70. اسماعيل يس فى الجيش فيلم 1955\n\n71. قرية العشاق فيلم 1954\n\n72. الاستاذ شرف فيلم 1954\n\n73. مليون جنيه فيلم 1953\n\n74. ريا وسكينةفيلم 1952\n\n75. شم النسيم فيلم 1952\n\n76. آمنت بالله فيلم 1952\n\n77. سلام بعد الموت فيلم 1952\n\n78. الامبراطور الاعظم فيلم1952\n\n79. سامحني فيلم1952\n\n1. رغم الفراق\n\n2. ماما فى القسم\n\n3. جدار القلب\n\n4. دعوة فرح\n\n5. أحلام فى البوابة\n\n6. يا ورد مين يشتريك\n\n7. اميرة فى عابدين\n\n8. إمرأة من زمن الحب\n\n9. ضد التيار\n", "title": "سميره احمد"}
{"id": "26315", "url": "https://arz.wikipedia.org/wiki?curid=26315", "text": "القضاه الاربعه\n\nالقضاه الاربعه هما القضاه اللى بيمثلوا المذاهب الاسلاميه القانونيه الاربعه ، الحنفى و المالكى و الشافعى و الحنبلى. بعد ما مسك الظاهر بيبرس الحكم فى مصر عين القضاه الاربعه كنواب لقاضى قضاة مصر \" تاج الدين ابن بنت الأعز \" فى سنة 1262 ، و استمر العمل بنظام القضاة الاربعه طول ايام الدوله المملوكيه لغاية ما غزا العثمانيين مصر و احتلوها سنة 1517 فعزل نايبهم خاير بك القضاه الاربعه سنة 1518 و اتغير النظام القضائى فى مصر و بقى على النظام العثمانى الحنفى.\n", "title": "القضاه الاربعه"}
{"id": "26317", "url": "https://arz.wikipedia.org/wiki?curid=26317", "text": "زين العشماوى\n\nزين العشماوى ( اتولد 8 مايو 1934 - مات فى 23 ابريل 1991 ) ممثل مصرى. اتخرج من المعهد العالى للفنون المسرحيه ، التحق بفرقه اسماعيل ياسين ، وفرقه يوسف وهبى ، و اشتغل فى مسرحيات كتيره ، إنضم لفرقه ساعه لقلبك ، اتجوز الفنانه حوريه حسن ، قام بأدوار فى مسلسلات خيال المأته ،الرمال الناعمه ,الخطايا ، اللص والكلاب\n\n1. انا وانت وبابا فى المشمش مسلسل 1989\n\n2. رفاعة الطهطاوي مسلسل 1985\n\n3. اخر الرجال المحترمين فيلم 1984\n\n4. شاطئ الحظ فيلم 1983\n\n5. اللقاء الاخير مسلسل 1983\n\n6. الانسان يعيش مرة واحدة فيلم 1981\n\n7. الغبي وأنامسرحية 1981\n\n8. لست شيطانا ولا ملاكافيلم 1980\n\n9. مغامرون حول العالم فيلم 1979\n\n10. رحلة النسيان فيلم 1978\n\n11. برج الحظ مسلسل 1978\n\n12. احلام الفتى الطائر مسلسل 1978\n\n13. أوراق الوردمسلسل 1977\n\n14. لا يا من كنت حبيبى فيلم 1976\n\n15. نساء تحت الطبع فيلم 1976\n\n16. أرملة ليلة الزفاف فيلم 1974\n\n17. على باب زويلة مسلسل 1970\n\n18. ثلاث قصص فيلم 1968\n\n19. معبودة الجماهير فيلم 1967\n\n20. جريمة فى الحى الهادىءفيلم 1967\n\n21. اخر العنقودفيلم 1966\n\n22. الراهبة فيلم 1965\n\n23. أرملة و تلات بنات فيلم 1965\n\n24. بنت عنتر فيلم 1965\n\n25. أدهم الشرقاوي فيلم 1964\n\n26. خيال المآتة مسلسل 1964\n\n27. صاحب الجلالة فيلم 1963\n\n28. على ضفاف النيل فيلم 1963\n\n29. بطل للنهاية فيلم 1963\n\n30. صراع الجبابرة فيلم 1962\n\n31. الحقيبة السوداءفيلم 1962\n\n32. الخطايافيلم 1962\n\n33. اللص و الكلاب فيلم 1962 34\n\n. موعد فى البرج فيلم 1962\n\n35. أنا وأمى فيلم 1960\n\n36. الرمال الناعمة مسلسل 1959\n\n37. عايز احب مسرحية 1958\n\n38. يوليوس قيصر مسلسل إذاعي 1958\n\n39. الامبراطور الاعظم فيلم\n\nشخصيات مصريه مشهوره\n", "title": "زين العشماوى"}
{"id": "26318", "url": "https://arz.wikipedia.org/wiki?curid=26318", "text": "احمد عبد القادر\n\nاحمد عبد القادر مغنى وملحن مصرى اتولد فى محافظة الشرقيه سنة 1916 ، واتوفى فى 21 يوليو 1984\n\n\" وحوى يا وحوى \" اللى اتسجلت للإذاعات الاهلية فى التلاتينات من ألحان الموسيقار محمود الشريف\nالشهيد 7:30 \n\n", "title": "احمد عبد القادر"}
{"id": "26319", "url": "https://arz.wikipedia.org/wiki?curid=26319", "text": "مها صبرى\n\nمها صبرى ( 22 مايو 1932 - 16 ديسمبر 1989 ) مغنيه و ممثله مصريه اشتهرت بالاغانى الخفيفه زى اغنية \"العروسه\" واعتزلت الفن بعد جوازها من واحد من رجالة ثورة 23 يوليه , فى السبعينيات رجعت للغنا و التمثيل قبل ما تعتزل بسبب العيا. فى اواخر حياتها قامت بأدوار فى مسلسلات تليفزيونيه زى :\" ناعسة \" و اشتغلت فى مسرحية \" وداد الغازية \"\n\n\n1. يا ما أنت كريم يارب فيلم 1983\n\n2. كباريه الحياةفيلم 1977\n\n3. دنيا فيلم 1974\n\n4. السكريةفيلم 1973\n\n5. اخر العنقود فيلم 1966\n\n6. حكاية العمر كله فيلم 1965\n\n7. العمر ايام فيلم 1964\n\n8. بين القصرين فيلم 1964\n\n9. منتهى الفرح فيلم 1963\n\n10. حكاية غرام فيلم 1962\n\n11. حلوة وكدابه فيلم 1962\n\n12. اسماعيل يس فى السجن فيلم 1961\n\n13. انا العدالة فيلم 1961\n\n14. لقمة العيش فيلم 1960\n15. عودة الحياة فيلم 1959\n\n16. أحلام البنات فيلم 1959\n\n17. حسن وماريكافيلم 1959\n", "title": "مها صبرى"}
{"id": "26326", "url": "https://arz.wikipedia.org/wiki?curid=26326", "text": "حسن بن مرعى\n\nشيخ العرب حسن بن مرعى ( مات جنب سنهور ، الغربيه فى 22 مارس 1519 ). شيخ عربان البحيره وقت غزو الاتراك العثمانليه لمصر سنة 1517.\n\nبعد ما غلب سليم الاول سلطان الاتراك العثمانيه السلطان الغورى فى معركة مرج دابق فى الشام اتجه الجيش التركى على مصر عشان يغزوها. فى الغضون دى اتنصب الأشرف طومان باى سلطان على مصر و جمع جيش صغير بعد مااتشتت جيش مصر فى الشام و طلع عشان يتصدى للأتراك فقامت معركه مش متكافئه بين طومان باى و سليم الاول عند الريدانيه ( حى العباسيه فى القاهره دلوقتى ) لكن رغم كده استبسل طومان باى و حارب ببطوله و فدا لكن اتغلب و دخل الجيش التركى القاهره لكن طومان باى ما استسلمش و فضل يقاوم و شن حرب فدائيه ملحميه ضد الجيش الغازى لكن لضعف امكانياته اضطر فى مرحله من مراحل مقاومته انه يلجأ لشيخ عرب البحيره حسن بن مرعى فى تروجه.\n\nطومان باى كان بيعرف حسن بن مرعى من زمان و كان ليه عليه جمايل كتيره و لما استخبى عنده حلفه على مصحف انه مايخونهوش ، لكن حسن بن مرعى نسى حلفانه و جمايل و أفضال طومان باى عليه فخانه و غدر بيه فخلا عربانه يحاصروه من كل ناحيه و سلمه للأتراك فقبضوا عليه و اعدومه و صرخ المصريين صرخه عظيمه لما اتشنق من حزنهم عليه ، و كرم الاتراك حسن بن مرعى على خيانته و شكروه لكن بعد شويه قبض عليه سليم الاول و سجنه فى قلعة الجبل ففضل مسجون لغاية مافى 3 ديسمبر 1517 قدر انه يهرب من سجنه فى القلعه بالليل بعد ما برد قيوده و اتدلدل بحبل من سور القلعه و جرى ، فإتنكد خاير بك نايب العثمانليه على مصر من الخبر و امر بسرعة القبض عليه.\n\nفى 22 ديسمبر 1517 راح الامير قايتباى الدوادار على البحيره بتجريده عشان يطرد العربان و يقبض على شيخ العرب حسن بن مرعى فهربوا على الجبال ، وراح حماد اخو حسن بن مرعى للامير قايتباى و طلب منه الامان على اساس انه يسلمه حسن بن مرعى ، لكن لما اتضح للامير قايتباى إن ده كله مكر من العربان قبض على حماد و بعته لخاير بك فسجنه و رجع الامير قايتباى على القاهره من غير ما ينجح فى القبض على حسن بن مرعى ففضل هربان و مستخبى لغاية ما قدر كاشف الغربيه \" أينال السيفى \" إنه يستدرجه جنب \" سنهور \" فى مارس 1519 و يسكره و يقبض عليه هو و أخوه \" شكر \" ، فهجم عليهم المماليك و جزوا روسهم و علقوها على حصان طومان باى اللى كان شيخ العرب حسن بن مرعى سرقه بعد ما غدر بطومان باى و خانه ، و بيتقال ان المماليك قطعوهم حتت و فيه منهم شربوا من دمهم ، و دخل حصان الشهيد طومان باى القاهره فى 23 مارس 1519 و روس الخونه متعلقه فى رقبته فأمر خاير بك بتعلقيها على باب النصر ، وخرج اهل طومان باى يتفرجوا عليها و يتشفوا فيها و زغرتت الستات من الفرحه لأخد التار من الخونه .\n\n\nتصنيف عثمانيين\n", "title": "حسن بن مرعى"}
{"id": "26329", "url": "https://arz.wikipedia.org/wiki?curid=26329", "text": "تاريخ مصر القبطيه\n\nتاريخ مصر القبطيه هو مرحله مهمه من مراحل تاريخ مصر ابتدت فى القرن الاول الميلادى ، لكن رغم كده فجذور الثقافه القبطيه بتمتد لعصور مصر الفرعونيه. اللغه القبطيه اللى لسه بتستخدم لغاية النهارده فى طقوس الكنيسه القبطيه المصريه هى اخر مرحله من مراحل تطور اللغه المصريه القديمه اللى كان المصريين بيكتبوا و بيقروا بيها من 5000 سنه ، و استمر المصريين يستخدموا لغتهم القبطيه لكذا قرن بعد دخول العرب مصر ، و لسه لغاية النهارده كلمات كتيره من اللغه القبطيه بتستخدم و لسه الفلاح المصرى مسيحى او مسلم بيستعمل التقويم القبطى فى تنظيم زراعة ارضه. و بيظهر بوضوح تأثير التراث المصرى القديم فى الفن و الادب القبطى. و تاريخ اقباط مصر بمفهومه الاثنولوجى (العنصرى) و مفهومه الثيولوجى (الدينى) هو تاريخ مصر اللى مر على كل المصريين من بداية تاريخ مصر و لحد النهارده ، لكن اكمن الاقباط بالمفهوم الدينى عدت عليهم احداث تاريخيه خاصه بيهم فليهم برضه تاريخ خاص ، صحيح هو تاريخ مصر لكن انعكاساته عليهم كانت مختلفه عن انعكاساته على بقية المصريين. فى الواقع تاريخ مصر هو تاريخ الأقباط حيث انهم عاصروا كل العصور و المراحل التاريخيه اللى سادت على ارض مصر من ايام الفراعنه لحد النهارده.\n\nكلمة \" قبطى \" اللى نطقها بالمصرى \" ئبطى \" معناها \" مصرى \" و فى الاصل ماكانلهاش دلاله دينيه ، و هى لفظ مشتق من الكلمه اليونانيه \" ايجيبتوس Aigyptus \". اليونانيين كانوا بيشيروا بالكلمه دى لمصر و النيل سوا.. فيه كذا نظريه بخصوص الكلمه اليونانيه دى جت منين.\n\nاثنياً الاقباط ماهماش ساميين و لا حاميين لكن عنصر ميديترينيانى ( بحر متوسطى ) دخلوا منطقة وادى النيل فى العصور القديمه و استقروا فيها ، و بنوا الحضاره المصريه الفريده من نوعها و اللى لاحظ هيرودوت انها بتختلف بالكامل عن أى حضاره تانيه و ان عاداتها و تقاليدها مخالفه لعادات و تقاليد أى بلد تانيه، بيقول هيرودوت : \" مش بس الجو المصرى مالهوش مثيل فى بلد تانى ، و لا سلوك النيل بيختلف عن سلوك الانهار فى الاماكن التانيه ، المصريين نفسهم فى عاداتهم و تقاليدهم بيتصرفوا بطريقه معاكسه لبقية البشر \" .\n\nإكمن كلمة \" قبطى \" اللى فى الاصل معناها \" مصرى \" بقى ليها مفهوم دينى بعد ما ألفاظ \" قبط \" و \" أقباط \" بقوا بيتشار بيهم للمسيحيين المصريين ، ارتبط تاريخ مصر القبطى بالتاريخ الدينى للمسيحيه فى مصر ، مع ان تاريخ الأقباط هو تاريخ حضارى فى المقام الاول و ماهواش تاريخ دينى و ان كان الدين بطبيعة الحال عنصر مهم من عناصر الثقافه و بالذات فى ثقافة المصريين اللى وصفهم هيرودوت بإنهم متدينيين لأقصى الحدود. جايز من سؤ حظ المرحله التاريخيه القبطيه انها اتوجدت فى فترة احتلال اجنبى لمصر ، لكن الاحتلال الاجنبى رغم ان كان ليه اثر سلبى على التطور الحضارى فى مصر قدرت الثقافه القبطيه انها تستمر و تتعايش معاه بدرجه كبيره من الإستقلاليه رغم ضغوط فظيعه اتمارست عليها.\nتراث مصر القبطيه اتناولته تلت مدارس رئيسيه هى المدرسه البروتيستانتيه اللى اتناولته بشغف كبير لكن بطريقه منقوصه ، و المدرسه الرومانيه اللى بطبيعة الحال كانت معاديه بسبب الخلافات المذهبيه ، و المدرسه الحديثه اللى بتتكون من باحثببن مصريين مع علما غربيين محايديين فى تناولهم للمصادر القبطيه الاصليه . للمدرسه الاخيره دى كان بينتمى المؤرخ و العلامه القبطى الكبير عزيز سوريال عطيه (1988-1896). المؤرخين الكاتوليك اتكلموا عن الكنيسه القبطيه على انها \" الانفصاليه \" او \" المنشقه \" مع ان الكنيسه القبطيه كانت طول تاريخها ند لكنيسة روما اللاتينيه و عمرها ما كانت تابع ليها عشان تنشق عنها . ممكن تضاف كمان مدرسه رابعه بتتكون من باحثين مصريين اقباط زى منسى يوحنا (1899-1930) و ايريس حبيب المصرى (1994-1910) و دول رغم اهميتهم و الجهد اللى عملوه فى التنقيب فى المصادر القبطيه القديمه و استخراج معلومات تاريخيه مهمه لكن بسبب حماستهم الدينيه و اندماجهم الكنسى غلب على كتاباتهم الاسلوب الدينى مش التأريخى العلمى الموضوعى و اختلطت فى كتابتهم الحقايق التاريخيه بالتراث الاسطورى.\n\nالبطالمه اللى حكموا مصر من اسكندريه من وقت بطليموس الاول لغاية كليوباترا السابعه اتفرعنوا و اتمصروا و راعوا العادات و التقاليد و الثقافه المصريه و ما فرضوش ديانه او لغه على المصريين ، و حاولوا يولفوا ما بين العقايد المصريه و اليونانيه عشان يرضوا المصريين و اليونانيين ، فإتأقلم المصريين و البطالمه على الوضع ده اللى فضل قايم لغاية سنة 30 قبل الميلاد لما غزا الرومان مصر و قضوا على الدوله البطلميه و احتلوا مصر و حولوها من مملكه مستقله لولايه رومانيه بيحكمها نايب عن الامبراطور الرومانى مهمته جمع اكبر قدر من الضرايب لملى خزنة الامبراطوريه فى روما ، و نقل غلة مصر بالمراكب لملى بطن روما و ملحقاتها ، و تطبيق القوانين و الشرايع الرومانيه على المصريين. فى الايام دى سكان مصر كانوا بيتكونوا من تلت طوايف رئيسيه هما المصريين و اليونانيين و اليهود. بطبيعة الحال عدد اليونانيين و اليهود بالنسبه لعدد المصريين كان صغير جداً لكن رغم كده الرومان ادوهم مزايا كتيره مادوهاش للمصريين و عملوا محاكم زى المحاكم المختلطه بتضيع فيها حقوق المصريين فى المنازعات القانونيه مع اليونانيين و اليهود. رغم كده ، الرومان زى اليونانيين ما اتدخلوش فى لغة المصريين و ديانتهم. الحكم الرومانى لمصر بشكله اللاتينى و البيزنطى استمر 670 سنه و انتهى بإحتلال تانى بعد ما غزا العرب مصر سنة 640. فى الفتره الرومانيه دخلت المسيحيه مصر فى نص القرن الاول الميلادى على ايد مار مرقس اللى بيتسمى كاروز مصر. المصريين فى عصور الدوله البطلميه و الرومانيه قبل دخول المسيحيه مصر التفوا حوالين معابدهم و كهنتهم و بقت المعابد المصريه فى الصعيد و الدلتا بعيد عن اسكندريه هى ملجأهم للمحافظه على هويتهم القوميه. اسكندريه عاصمة مصر فى العصور دى عاشت معزوله عن مصر و كان اللى بيسافر منها للدلتا بيقول انه مسافر مصر. القوميه كانت دايماً عبر كل تاريخ مصر هى الكلمه السحريه للمصريين و على عكس قوميات كتيره دابت و اختفت بفعل الزمن او بسبب الاحتلال الأجنبى ، القوميه المصريه عاشت فى مصر الاف السنين رغم طول الزمن و رغم كل الاحتلالات الاجنبيه. هيرودوت لاحظ ان المصريين بيتمسكوا بتقاليدهم و ما بيستوردوش تقاليد من بره مصر ، بيقول : \" المصريين بيتمسكوا بتقاليدهم المحليه و عمرهم ما بيتبنوا اى تقاليد من الخارج \" .\n\nدخول المسيحيه مصر كان ليه اثر سلبى على الثقافه المصريه القديمه و اللغه المصريه القديمه رغم ان الكنايس احتفظت بشكل من اشكال اللغه المصريه القديمه. لكن اللغه القبطيه استخدمت الحروف اليونانيه و ده اتسبب فى فقدان المصريين القدره على القرايه بالديموطيقى فضاع تاريخ مصر القديم و اتحول لطلسم من الطلاسم لغاية ما اتعاد اكتشافه فى نص القرن تسعتاشر على ايدين شامبوليون لما قدر يحل شفرة الحروف المصريه القديمه. من جهه تانيه المسيحيه خلقت حاله من العداوه للثقافه المصريه القديمه اللى اعتبرتها وثنيه و بالشكل ده اتدمرت معابد فرعونيه و بطلميه كان منها معبد سيرابيس و اتحولت معابد لكنايس و صوامع. رغم استمرارية القوميه المصريه و تاريخ مصر ، دخول المسيحيه مصر خلق نوع من الإنفصام ما بين مصر المسيحيه و مصر القديمه و بقى تاريخ مصر بيبدأ عند الأقباط من وقت مار مرقس. حالة الانفصام دى اتكررت تانى فى تاريخ مصر بعد دخول الاسلام فبقى تاريخ مصر بيبدأ عند المصريين المسلمين من سنة 640. بكده تاريخ مصر الفرعونى ضاع لفتره طويله و حل محله تاريخ مصر الخرافى. رغم حالات الانفصام دى اللى اتسببت فيها تغيرات عقائديه ، التاريخ المصرى تاريخ واحد مش حلقات منفصله عن بعضها و من اسباب ده ان مصر من خمستلاف سنه دوله قايمه من غير انقطاع ، و السبب المهم التانى هو ان القوميه المصريه عمرها ما إختفت من مصر لا بفعل الزمن و لا بفعل الاحتلال الأجنبى زى ما حصل فى مناطق تانيه من العالم .\n\nمشكله من المشاكل اللى بيواجها الباحثين التاريخيين هى مشكلة الحصول على مادة التاريخ الإجتماعى للشعوب. المؤرخين القدام اللى عاصروا الأحداث كان اهتمامهم عادة منصب على الانجازات السياسيه و العسكريه للحكام و القواد من غير ما يلتفتوا للمجتمع يعنى لعامة الناس. دى حاله عامه مش مقتصره على تاريخ مصر بس ، و اكمن تاريخ مصر القبطيه اتوجد فى فترتين من فترات احتلال مصر ده بيصعب عملية البحث و التنقيب فيه و بيخليه يظهر على انه تاريخ دينى لمسيحيين مصر مش تاريخ حضارى لأقباط مصر. المؤرخين الأقباط و عادة كانوا رجال دين و متحمسين للمسيحيه ساهموا من جهتهم بقدر كبير فى التشويش على تاريخ اقباط مصر و تصويرهم لتاريخ الأقباط على انه تاريخ الكنيسه القبطيه و باباواتها مع خلط و مبالغات دينيه كبيره. تاريخ مصر القبطيه اكبر بكتير من مجرد تاريخ البطاركة و اضطهاد الرهبان المصريين و استشهاد قسسه و قديسين على ايد المحتلين. من ناحيه تانيه، المؤرخين المصريين المسلمين بصفه عامه اندمجوا فى تاريخ مصر الإسلامى و غضوا نظرهم عن تاريخ مصر قبل سنة 640. تاريخ مصر القبطيه هو تاريخ الحضاره المصريه فى المرحله المسيحيه اللى بتتسمى القبطيه.\n\nالأوروبيين اللى اكتشفوا للمصريين تاريخهم الفرعونى كانوا هما كمان اللى اكتشفوا للمصريين تاريخهم القبطى. بعد اكتشاف المخطوطات القبطيه الغنوسيه المعروفه ببرديات نجع حمادى سنة 1930 بدأ الأروبيين فى النص التانى من القرن العشرين يهتموا بالتراث القبطى و ظهرت فى الجامعات الاوروبيه اقسام للدراسات القبطيه ( قبطولوجيا ). صحيح كان فيه قبل كده اهتمام محدود بين الاقباط بالتراث القبطى لكن الإهتمام ده فضل محصور فى الزوايا الكنسيه و الاهتمام بوجه عام كانت دوافعه دينيه اكتر من علميه تاريخيه. برديات نجع حمادى بينت حاجه مهمه و هى ان المسيحيه فى العصر اللى اتكتبت فيه البرديات كانت متوغله فى مصر حيث ان المكان اللى اتعثر فيه على البرديات دى كان فى أقصى الصعيد مش فى اسكندريه او منطقة الدلتا.\n\nفى الفتره اللى سبقت طوالى دخول المسيحيه مصر ، القوميه المصريه كانت ملتفه حوالين المعابد و الكهنه فى الصعيد و الدلتا. فى المناطق دى كان بيعيش المصريين ، عامة المصريين الفلاحين و الصنايعيه و الحرفيين. ولاد البلد دول عاشوا زى اجدادهم فى عصور الفراعنه بعيد عن التطورات الثقافيه فى اسكندريه و بقية المدن اليونانيه و الرومانيه. كانوا بيتكلموا مصرى و الخط اللى كانوا بيكتبوا بيه كان الخط الديموطيقى و معبوداتهم كانت الألهه المصريه. فى النص الاول من القرن الاول الميلادى حصل فى مصر حدث مهم هو دخول المسيحيه مصر و اعتناق اعداد من المصريين ليها. تقليدياً بيتنسب دخول المسيحيه مصر لمار مرقس الانجيلى لكن فى الواقع المسيحيه وصلت مصر قبل وصول مار مرقس مصر. المسيحيه وقت دخولها مصر ماكانتش ديانة الدوله الرومانيه الحاكمه. المستعمرين الرومان قبل دخول المسيحيه ما كانوش بيتدخلوا فى ديانة المصريين و كانوا بيكتفوا ساعات بمجرد السخريه منها مابينهم و مابين بعض مش اكتر من كده على اساس إنهم كانوا بيعتبروا ديانتهم زى عرقهم و ثقافتهم متفوقه على الكل و على اساس انهم اعتبروا تقديس المصريين للحيوانات حاجه غريبه ، لكن فى العلن قدام المصريين الرومان كانوا بيظهروا احترامهم للديانه المصريه. الرومان ما كانش بيهمهم غير انهم يجمعوا الضرايب من المصريين ، المصريين يبنوا و يعمروا و يزرعوا و يحصدوا زى ما عملوا على مر تاريخ حضارتهم ، و الرومان يعبوا خزاينهم بالضرايب اللى بيلموها منهم ، و مادام المصريين كانوا بيحترموا الامبراطور الرومانى و بيقدسوه كإلاه فماكنش عند الرومان مانع ان المصريين يعبدوا اى حاجه جنبه براحتهم زى ما هما عايزين. لكن المسيحيه لما دخلت مصر جابت فى مصر إلاه جديد اسقط الالهه المصريه القديمه و معاها تقديس الامبراطور الرومانى و دى كانت مشكله للرومان و بيها بدأ عصر اضطهاد أقباط مصر. بطبيعة الحال المسيحيه ما دخلتش مصر و امن بيها المصريين فى يوم واحد و لا بدأ الإضطهاد طوالى. عملية انتشار المسيحيه فى مصر لغاية ما بقت الديانه السايده خدت حوالى تلت قرون. الديانه المصريه اللى عاشت قرون فى مصر وكانت مركز رئيسى للقوميه المصريه اتحولت فى اخر ايامها لمجرد ديانه طقوسيه و مجموعة رموز مالهاش معنى و انحدرت لمستوى السحر و التعاويذ و التمايم و بقت ديانه ممسوخه ، و فوق كده اتحول فيها ملوك و قرايب و اصحاب ملوك اجانب يونانيين و رومان لألهه ، و اسامى الالهه المصريه العتيقه بقت محرفه و بقت فيها اسامى يونانيه و اتضافت الهه اجنبيه للبانتيون المصرى ، و فوق كده الكهنه المصريين انتشرت بينهم طايفه من المنافقين اللى بينافقوا الحكام الاجانب و بيسمحوا لهم بالتأليه و نقش اساميهم على جدران المعابد بالهدوم الفرعونيه. بالشكل ده الديانه المصريه ما بقتش بتعبر قوى عن القوميه المصريه زى ما كانت فى العصور الفرعونيه قبل غزو الفرس لمصر ، و فى الظروف دى دخلت المسيحيه مصر و اتقبلت فى الطبقات الكادحه و الفقيره العايشه فى قاع المجتمع تحت الرومان و اليونانيين و اليهود و المصريين المتأغرقين ، و اللى حول الرومان افرادها لمجرد ادوات لإنتاج القمح و تخزينه فى صومعة الغلال فى اسكندريه عشان تتشحن فى صبحية كل يوم لملى بطن روما و اسيادها . كان طبيعى ان الطبقات المصريه الكادحه اللى كانت بتدور لها على مخرج انها تتقبل المسيحيه اللى وعدت الغلابه اللى حايؤمنوا بيها بإن حايكون ليهم ملكوت السما بعد ما ضاع منهم ملكوت الارض. المسيحيه كمان كان فيها كذا عنصر بيلائموا العقليه المصريه أياميها و فيهم شبه من عناصر موجوده اصلاً فى الديانه المصريه زى الثالوث المصرى المقدس ( اوزوريس و ايزيس و حورس ) و الثالوث البطلمى ( سيرابيس ) ، و الام ايزيس و الإبن حورس ، و الروح با و كا ، و الصليب رمز الحياه الأبديه ( عنخ ) ، و البعث . منظر العدرا مريم و ابنها الطفل يسوع فى المراحل الاولى للفن القبطى كان شبه صورة ايزيس و هى بترضع طفلها حورس ، التماثل ده فضل صوره ثابته فى الايقونات القبطيه . فوق كل ده المسيحيه كانت وسيله للمصريين لمناوئة الحكم الأجنبى ، حكم الامبراطور الرومانى المتأله.\n\nفى بدايات العصر المسيحى ، الأقباط بالمعنى الاثنولوجى ما كانوش طبعاً كلهم مسيحيين و لا كان كل المسيحيين اقباط. المصريين او الأقباط انقسموا لطايفتين ، طايفة المسيحيين و طايفة اتباع الدين المصرى التقليدى اللى فضلوا على دينهم ، و مع مرور الوقت زادت اعداد المسيحيين الاقباط و قلت اعداد الأقباط من اتباع الدين المصرى التقليدى ، و ده كان ساعات بسبب الاقتناع بالدين الجديد لكن ساعات كان كمان بسبب ضغوط من الأقباط اللى اعتنقوا المسيحبه.\n\nفضلت المسيحيه تنتشر فى مصر و تنتشر و اتوغلت لغاية اقصى الصعيد اللى كان دايماً بؤرة القوميه المصريه ، و مع حلول القرن التانى الميلادى بقت فيه خلطه دينيه فى مصر : الديانه المصريه ، الديانه اليونانيه ، الديانه الرومانيه الرسميه ، الديانه الموسويه ، و الديانه المسيحيه الجديده. مع اواخر القرن التانى الميلادى بقت مراكز عبادات الديانه المصريه القديمه جزر وسط بحر مسيحى. فى الفتره دى ظهر انجيل للمصريين و اتأسست كنيسة فى اسكندريه برياسة أسقف مصرى اسمه ديمتريوس (189 - 231) و بعدها بشويه اتأسست برضه فى اسكندريه مدرسة اللاهوت ( الديدسقليه ) فى مواجهة جامعة البطالمه و المدارس الموسويه اللى عاشت بفضل الفيلسوف فيلون السكندرى. أشرف على مدرسة اللاهوت الديسدسقليه مصريين شربوا من منابع الثقافه الهيلينستيه زى بنطائيوس اللى اتحول للمسيحيه و اكليماندس اللى درس الشعر و الفلسفه الهيلينيه. فى سنة 202 فى عهد الامبراطور سبتيميوس ساويرس بدإت اول موجات الإضطهاد ضد اقباط مصر فاتقفلت مدرسة اللاهوت لفتره و لما اتفتحت تانى اشرف عليها مفكرين مسيحيين كبار زى اوريجانوس الحكيم تلميذ اكليماندس و فضلت مدرسة اللاهوت مفتوحه لغاية اوائل القرن الرابع لما بدا عهد الإضطهادات الكبرى المعروف بعصر الشهدا اللى استشهد فيه بطريرك الأقباط بطرس الاول (300-311) اللى اتعرف بـ \" خاتم الشهدا \".\n\nمن بداية القرن التالت انتشرت المسيحيه فى مصر بشكل واسع خاصة فى الصعيد الاعلى و الصعيد الأوسط ( الفيوم و البهنسا ) ، و اتفتحت كنايس على راسها مطارنه بياخدوا اوامرهم من رئيسهم فى اسكندريه ، و كل ما زاد اضطهاد الرومان كل ما زاد التفاف المصريين حوالين دينهم الجديد و استمرت مقاومة الاقباط بعد اضطهادات ساويرس فى بداية القرن التالت اللى اتنكل فيها بالأقباط تنكيل رهيب ، و اضطهادات كاركلا فى 211 اللى اصدر قوانين بصلب الاقباط المعارضين و رميهم للوحش المفترسه و دبح اعداد كبيره من أقباط اسكندريه ، و اضطهادات مكسيمينوس سنة 235 اللى عذب فيها أعداد من الأقباط لحد الموت و اضطر فى عهده البطريرك ياروكلاس انه يهرب من اسكندريه ، و اضطهادات دكيوس اللى بدت بمرسوم سنة 250 و اتعذب و استشهد فيها الالاف و انتشر الحزن و الفزع فى نواحى مصر ، و اضطهادات ديوقليسيانوس سنة 303 و فاليريوس و و دازا و غيرهم ، و استشهدت اعداد كبيره من الاقباط ، و غيرهم اتعذبوا و اتحبسوا و استعبدوا فى معتقلات المحاجر فى سينا و البحر الاحمر ، و فضل الوضع على كده ، الرومان بيضطهدوا الأقباط و الأقباط متمسكين بالمسيحيه. فى التاريخ القبطى اتعرفت فترة اضطهاد الامبراطور ديوقليسيانوس للأقباط بـ \" عصر الشهدا \" و تاريخ قعاده على عرش روما فى 29 اغسطس 284م بقى بدايه للتقويم القبطى التقويم القبطى ده استخدمت فيه الشهور اللى كان بيستخدمها المصريين فى عصر الاسرات و هى الشهور اللى لغاية النهارده بيستخدمها الفلاحين المصريين أقباط و مسلمين لحساب المواسم الزراعيه. بيقول عزيز سوريال عطيه : \" و ده بيبين الشعور الوطنى الدفين فى دم ولاد مصر كلها مسلمين و مسيحيين لغاية النهارده \" .\n\nعصر الشهدا اللى دام عشر سنين متواصله من الترويع و التنكيل و القتل راحت ضحيته اعداد ضخمه من الأقباط بيتقال 840.000 ، و بيتقال ان عدد الأقباط فى نهاية العصر ده نزل من عشرين مليون لعشره مليون . بيقول عزيز سوريال عطيه فى الموضوع ده ان من الصعب تقبل الارقام اللى بتقولها الكنيسه المصريه عن عدد الشهدا ، لكن طبعاً بغض النظر عن ان الارقام دى محتمل انها مبالغ فيها على عادة مؤرخين زمان فهى على أى حال بتوضح حجم الاضطهاد و المعاناه اللى عاش فيها الأقباط. الموضوع ما كانش مجرد تمسك بدين جديد لكن كان كمان تمسك بالقوميه المصريه فى مواجهة المحتلين ، و فضل الوضع على كده لغاية سنة 313 لما اصدر الامبراطور قسطنطين الاول مرسوم ميلانو اللى سمح بحرية العبادات فى نواحى الامبراطوريه الرومانيه.\n\nالفتره دى فى بداية القرن الرابع كان فيه حوالى اربعين مدينه مصريه فيها اساقفه ، و اسكندريه وحدها كان فيها 100 اسقف. عدد المسيحيين فى مصر وقتها وصل لحوالى مليون.\n\nمش معروف بالظبط امتى اتولدت اللغه القبطيه و المحتمل ان التحول ليها اخد وقت طويل و بطريقه متدرجه. لكن الأكيد ان اللغه القبطيه سبقت المسيحيه ، فأول نص قبطى معروف اتكتب قبل ميلاد المسيح بقرن و نص. اللغه القبطيه هى رابع و اخر صيغه للغه المصريه القديمه بعد الهيروغليفى ( صيغة الكتابات المقدسه على المعابد و ورق البردى ) ، و الديموطيقى ( صيغه ابسط و اقل رسميه من الهيروغليفى ) ، و الديموطيقى ( صيغه شعبيه تصاويرها ابسط من الهيروغليفى و الهيراطيقى ) .\n\nالتبشير بالمسيحيه بدأ فى المدن الكبيره و كان باللغه اليونانى. غالبية المصريين العايشين فى اقاليم مصر برا اسكندريه و المدن ما كانوش بيتكلموا باليونانى لغة الدوله الرسميه و إن كانوا بيضطروا يستخدموها فى معاملاتهم مع الدوله الرومانيه الحاكمه سواء فى دواوينها او فى محاكمها عادة عن طريق كتبه عموميين لإن غالبيتهم كانوا اميين مابيعرفوش يقروا و يكتبوا لا بالديموطيقى و لا باليونانى ، فلما انتشرت المسيحيه بره المدن كان لازم مواعظها تكون بلغة عامة المصريين اللى بيتكلموها و بيفهموها من الاف السنين ، و بعدين الانتشار حتم استخدام الحروف اليونانيه فى كتابة النصوص المسيحيه باللغه المصريه. كتابة اللغه المصريه بالحروف اليونانيه ماكانش حاجه جديده فى مصر و كان موجود قبل اعتناق المصريين للمسيحيه ، لكن اعتناقهم للمسيحيه كان سبب رئيسى لإنتشار كتابة اللغه المصريه بالحروف اليونانيه و ده لإن الخط الديموطيقى كان معقد و مافيهوش حروف الحركه اللازمه لقراية الاسامى و الصلاوات بطريقه صح ، فرجال الدين المسيحى الجديد اللى كانوا عايزين ينشروا الكتاب المقدس و التعاليم الكنسيه شافوا ان اسهل طريقه هو ترجمتها للمصرى مع استخدام الحروف اليونانيه و بكده يلقوا حد يقراها ، و دى كانت بداية اللغه القبطيه و هى لغة قدماء المصريين المخلطه بألفاظ و مصطلحات يونانيه و كنسيه ، و إكمن كان فيه مخارج حروف مصريه مالهاش مماثل فى اليونانى ضاف المصريين للألفباتيه اليونانيه سبع حروف ديموطيقيه. من المرجح ان مع نهاية القرن التانى و بدايات القرن التالت كل الاناجيل فى مصر بقت مكتوبه بالقبطى. دى كانت بداية اللغه القبطيه و فى نفس الوقت كانت بداية ضياع القدره على قراية اللغه المصريه القديمه و بالتالى ضاع تاريخ مصر الفرعونى من المصريين لغاية ما الفرنساوى شامبوليون قدر يفك شفرة الحروف المصريه القديمه. اللغه القبطيه بتعكس اللهجات القديمه فى مصر و بتتميز بتلت لهجات هى البحيريه فى الوجه البحرى ، و الصعيديه فى الصعيد ، و الفيوميه ، و الاخمينيه ، و البشموريه ، و يتضاف للهجات دى لهجات مختلطه و متفرعه. اللغه المستخدمه فى الطقوس الكنسيه المصريه هى اللهجه البحيريه اللى من المحتمل انها اقدم اللهجات القبطيه .\n\nاستخدام اللغه القبطيه كان سلاح له حدين من ناحيه عزلت اللغه القبطيه اللغه اليونانيه لصالح اللغه المصريه و القوميه المصريه لكن لإنها استخدمت الحروف اليونانيه خلت اللغه المصريه المكتوبه على المعابد و فى البرديات الفرعونيه ما تتقريش. فى الزمن ده المصريين كانوا منهمكين فى عصرهم و بيدافعوا عن القوميه المصريه فى ظل احتلال اجنبى مش عن تاريخ مصر القديم. بيحكى ابن تغرى ان احمد بن طولون اللى استقل بمصر جاب علما من الأقباط المعمرين و سألهم عن موضوع بنا الاهرامات و الكتابات اللى موجوده عليها و على المعابد و سألهم ليه ماحدش بيعرف يقراها ، فشرحوا له ان الحكما اللى كتبوا بحروف لغتهم ( الهيروغليفى ) انتهوا ، و بسبب الاحتلالات اختفت الكتابه بالحروف دى ( الهيروغليفى ) و حل محلها الكتابه بالحروف الرومى ( اليونانى ) فضاعت كتابة اجدادهم و بقوا ما بيعرفوش يقروها. مش بس القدره على قراية اللغه المصريه القديمه ضاعت لكن ضاعت كمان معانى كلمات مصريه قديمه ، فى الخصوص ده بيقول المسعودى انه سأل جماعه من أقباط مصر فى الصعيد عن معنى اسم \" فرعون \" فماعرفوش معناه لا هما و لا \" اهل الخبره \" و ماقدرش يلاقى معنى ليه فى لغتهم (القبطى) .\n\nاللغه القبطى ما بتعتبرش دلوقت لغه حيه رغم انها بتستخدم فى طقوس الكنايس المصريه و رغم ان فيه اشارات بإنها بتستخدم فى قرى مصريه فى الصعيد كلغة حوار يومى بين الناس و رغم ان فيه محاولات لإحيائها فى مراكز ثقافيه و دينيه فى مصر. لكن اللغه القبطى موجوده فى اللغه المصريه الحديثه ( العاميه ) اللى بيتكلمها المصريين النهارده. اللغه المصريه الحديثه ( العاميه ) مليانه كلمات و تراكيب ما يقدرش يفهمها غير اهل مصر ( غير بالتعليم ) مع انها بتتكتب بالحروف العربى ، و من ناحيه تانيه اللغه المصريه الحديثه ( العاميه ) بتحكمها نفس الاجروميه اللى كانت بتحكم لغة قدماء المصريين . اللغه المصريه الحديثه دى هى اللغه القوميه لأهل مصر فى العصر الحديث زى ما كان القبطى تعبير عن القوميه المصريه فى العصر القديم و بالرغم من محاولات تهميشها ثقافياً بيزيد استخدامها فى الكتابه مع مرور الوقت .\n\nدخول المسيحيه كان من عناصر التمسك بالقوميه المصريه و مقاومة المصريين للإحتلال الأجنبى ، و فى بدايات العصر القبطى طور الأقباط وسيله تانيه هى \" المقاومه السلبيه \" اللى ظهرت على شكل النسك و الرهبنه. الديانه المصريه القديمه عرفت الاعتكاف و النسك فى الصحرا المتاخمه للوادى و ظهورها فى مصر فى القرن التالت الميلادى ما كانش حاجه جديده. بيتقال ان اول دير قبطى فى مصر إتأسس على ايد فرونتينوس سنة 151 فى وادى النطرون ، لكن المؤكد ان الرهبنه اتأسست فى القرن التالت لما خرج راجل صعيدى مسيحى اسمه بولا او بولس للصحرا و اعتكف هناك للتعبد و الصلا. بعد الأنبا بولا ظهر فى الصعيد برضه القديس المعتكف المشهور أنطونيوس ، و الأنبا باخوم مؤسس الرهبنه الجماعيه ( رهبنة الشركه الكينوبيتيه )، و الأنبا شنوده اشهر اللى عادوا الديانه المصريه القديمه و ارتبط اسمه بهدم الاثار المصريه القديمه. الاف الاقباط التفوا حوالين حركة الرهبنه و ما كانوش كلهم قديسين و لا حتى ناس صالحين متدينين فكان فيه بينهم ناس عاديين من عامة الشعب هربانين من احكام قانونيه بمعنى هربانين من القوانين الظالمه اللى كان بيمارسها الرومان على المصريين فى المحاكم المختلطه و غيرها و من جماع الضرايب و الوالى الرومانى و اعوانه. الاقباط دول لجأوا للرهبنه فى صحارى مصر كوسيله للإحتجاج و المقاومه السلبيه للمحتلين الرومان. فى الايام دى إتأسس الدير الابيض جنب سوهاج ، و اتجمع الرهبان الأقباط فى وادى النطرون فى جنوبه عند دير السريان و دير الأنبا بشوى حالياً ، و فى شماله فى صحرة شهات ( الإسقيط ). قامت فى مصر تلت انواع من الرهبنه ، رهبنة النساك اللى بيعيشوا فى الاديره ، و رهبنة الزهاد اللى بيختلوا بنفسهم فى الصوامع الصحراويه و الجبليه ، و رهبنة المتبتلين اللى بيعيشوا اتنين او تلاته مع بعض فى المدن و بيمتنعوا عن الجواز.\n\nاشتهر موضوع أديرة مصر فى العالم المسيحى و بقوا الاجانب يروحوا مصر عشان يشوفوا الاديره و كان منهم روفينوس و القديس أرسانيوس و الأنبا باسليوس اللى انشأ الرهبنه فى اليونان و من الستات من نبلا الدوله الرومانيه الشرقيه و الغربيه باولا و ملانيا اللى راحت مصر مع القديس جيروم ( هير ونيموس ). من مصر انتشرت فكرة الرهبنه و الأديره. الرهبنه كانت من ابداع المصريين و اتجاوزت اثارها حدود مصر للعالم الخارجى .\n\nفى العصر البيزنطى الرهبان الأقباط بقوا الجيش الروحانى و حتى الفعلى لبطريرك الكرازه المرقسيه فى اسكندريه فكان لما بيروح المجامع اللى كانت عادة بتنعقد فى اسيا الصغرى بأمر امبراطور بيزنطه لمناقشة اركان العقيده المسيحيه و مشاكلها كان البابا القبطى بياخد معاه الرهبان و جماعه اسمها \" البارابولانى \" ( صبوات ) ممكن يتسموا بلغة العصر \" الهتافه \" عشان يظهروا تأييدهم ليه فى الغربه و يهتفوا ليه فى حاجه تشبه المظاهرات كمؤيدين لزعيم الوطنيه المصريه. البابا فى الزمن ده ما كنش مجرد رئيس دينى لطايفه دينيه لكن كان رمز لمصر و للقوميه المصريه. بعد ما استقرت المسيحيه فى مصر ، الكنيسه حلت محل الديانه الرسميه القديمه فى تمثيلها للقوميه المصريه و زى ما كانت مصر فى وقت ضعفها فى العصور الفرعونيه بتلتف حوالين كبير كهنة امون - رع فى طيبه ، كل القوى الوطنيه فى العصر القبطى التفت حوالين رئيس الكنيسه المصريه \" بابا و بطريرك مدينة اسكندريه ، و بلاد لوبيا ، و المدن الغربيه الخمسه ، و اثيوبيا ، و كل أرض مصر ، أبو الأباء ، أسقف الأساقفه ، الحوارى التلتاشر ، قاضى العالم \" .\n\nالرهبان الاقباط بقوا القوه المصريه الوحيده فى مصر اللى ممكن توازى قوة بطريرك اسكندريه و كانوا بيمثلوا زعما الشعب بدرجه اكتر بكتير من الاساقفه. البابا كيرلس السكندرى استخدم الرهبان و الصبوات ضد يهود اسكندريه المقربين من الموظفين الرومان و طردوهم فى ظرف يوم واحد من احيائهم الكبيره فى اسكندريه لضواحى المدينه. و هما اللى هاجموا استاذة الفلك و الرياضيات هيباتيا بنت الفيلسوف ثيون و قطعوها حتت و حرقوها فى صحن الكنيسه. من اسباب العنف اللى حل ده ، على عكس ما كان الحال ايام اكليمندس و أريجانوس و غيرهم من المتفقهين فى الفلسفه الهيلينيه ، إن القوميه المصريه بقى فيها اندفاع ضد كل حاجه دخيله على مصر و كل اللى بيمثل الدخيل على مصر فلسفه او غيرها. بيقول \" كريستوفر داوسون Christopher Dawson \" فى كتابه \" اصول أوروبا The making of Europe \" إن الرهبنه المصريه نتاج اصيل للمسيحيه المصريه ، و انها جمعت ما بين حكمة الأنبا مقار و الأنبا باخوم و روحانيتهم ، و تعصب الرهبان و الصبوات اللى قتلوا هيباتيا ، و عملوا اضطرابات دمويه فى شوارع اسكندريه .\n\nحتى بعد ما اعتنق امبراطرة روما و بيزنطه المسيحيه فضل الأقباط يكرهوا الامبراطور الأجنبى المستعمر اللى بيحكم مصر من عاصمة ملكه فى بيزنطه. بعد ما الامبراطور البيزنطى دخل المسيحيه طوالى اقباط مصر اخدوا مذهب مخالف لمذهبه ، لما اخد الامبراطور بالمذهب الأريوسى ناهض الاقباط فى مصر الأريوسيه ، و لما أخد بمذهب ازدواج طبيعة المسيح أخدت الكنيسه المصريه بمذهب المونوفيزيه Monophysitism ( الطبيعه الواحده للمسيح ) و فضلت على المذهب ده لغاية النهارده. المونوفيزيه فى الاصل خلفيتها من الثقافه و الديانه المصريه القديمه اللى ما كانتش بتمانع فى ان الشخص ممكن يكون انسان و الاه فى نفس الوقت. فى سنة 325 شارك اثناسيوس اللى كان وقتها لسه شماس و سكرتير البابا ألكساندروس فى مجمع نيقيا الاول لمناقشة المذهب اللى روج ليه القسيس آريوس بخصوص طبيعة المسيح ، و قدر ببلاغته و بتأييد الرهبان و الصبوات انه يقنع المجتمعين بوجهة نظر الكنيسه القبطيه و رجع مصر منتصر ، لكن ده ما منعش استمرار اضطهاد البيزنطيين للأقباط ، و من الحوادث الشنيعه اللى حصلت سنة 356 فى عهد أثناسيوس اللى فى الغضون دى بقى بابا الكنيسه القبطيه ، كان إقتحام العسكر البيزنطى لكنيسة العدرا فى اسكندريه وقت المغربيه بالسيوف و الحراب و أثناسيوس بيصلى بالناس صلاة الغروب و ارتكبوا مدبحه شنيعه بين المصليين اللى اتقتلت منهم اعداد كبيره جوه الكنيسه و براها حيث ان العسكر البيزنطى اتعقب اللى قدروا يهربوا. اثناسيوس اللى دافع بكل قوه عن الكنيسه القبطيه و القوميه المصريه نفاه البيزنطيين خمس مرات.\n\nفى سنة 451 راح البابا ديوسقوروس مجمع خلقدونيا و خد معاه الرهبان و الصبوات زى العاده لكن المره دى ماقدروش يعملوا للبابا حاجه و حكم المجمع بحرمان ديوسقوروس و ابعاده عن كرسى الكرازه المرقسيه. اتسمى اتباع المونوفيزيه المصريين بإسم \" اليعاقبه \" و اتسمى اتباع مذهب الازدواج بتاع ملك بيزنطه \" ملكانيين \" و قام صراع بين الطرفين ، طرف بيحتل مصر و ليه جيش عسكرى مدجج بالسلاح ، و طرف أعزل سلاحه الوحيد هو الايمان بالذات و بالقوميه المصريه ، طرف بيحتل التانى و عايز يفضل مسيطر عليه و يخلى قسطنطينيه عاصمة الامبراطوريه البيزنطيه من غير منازع ، و طرف عايز يستقل و يخلى اسكندريه عاصمة المسيحيه فى العالم ، و اتحالفت الكنيسه اللاتينيه ( الكاتوليكيه ) فى روما مع امبراطور بيزنطه ، و فى الصراع ده دفع الأقباط بطبيعة الحال الغالى و الرخيص ، اقتحمت الأديره ، و اتدفن أقباط و هما أحياء و اتذل الاساقفه بربط رقابيهم بالسلاسل و الاغلال و جرهم فى الشوارع ، و استشهدت من الأقباط اعداد كبيره على ايد البيزنطيين المسيحيين جايز اكتر من اللى استشهدوا فى مواجهة الرومان الوثنيين فى السنين الأولى للمسيحيه.\n\nتاريخ مصر القبطيه ما كانش بس تاريخ الكنيسه القبطيه و ان كانت هى المركز اللى التف حواليه الاقباط زى ما التف المصريين القدام حوالين معابد امون-رع فى وقت المحن ، الناس العاديه من عامة الشعب ناضلوا و قاموا بثورات كتيره كان منها \" ثورة الإخوان التلاته \" اللى قامت فى بدايات حكم الامبراطور موريس سنة 582. الاخوان التلاته دول كانوا يعقوب و مينا و ابو سخريون من قرية \" أيكيله \" اللى النهارده اسمها زاوية صقر فى مركز ابو حمص فى البحيره. بدإت الثوره لما احتج الاخوان التلاته على اعتقال السلطات البيزنطيه لاتنين من كبار الأقباط و اتحول الاحتجاج لثوره كبيره عمت غالبية أقاليم الوجه البحرى و حاول الثوار اقتحام مدينة اسكندريه و قدروا يمنعوا عنها القمح ، و قدر اسحق اللى كان ابن الاخ الكبير انه يستولى على مراكب الغلال اللى كانت بتنقل غلة مصر المنهوبه للقسطنطينيه. انتهت الثوره بتهديد من حاكم اسكندريه انه حا يعدم الاقباط الاتنين المعتقلين و غيرهم ، و هرب الاخوان التلاته على صان لكن اتقبض عليهم و اتسجنوا و اتعدموا. و من الثورات التانيه كانت ثورات صان و خربتا و بسطه و سنهور و إخميم و غيرها كتير انتهت كلها بمدابح وحشيه قام بيها المستعمر البيزنطى و عساكره المدججين بالسلاح فى مواجهة شعب اعزل انتزع منه جيشه و سلاحه لكن فضل سبع قرون يدافع عن هويته و قوميته و رفض ان مصر تدوب فى ثقافة المحتلين او انها تخرج من التاريخ.\n\nولا كان تاريخ مصر القبطيه تاريخ اضطهادات و ثورات بس ، الاضطهادات و الثورات كانت احداث و وقائع بتتخلل تاريخ مصر ، ساعات بتزيد و ساعات بتقل و ساعات بتختفى ، لكن فى كل الظروف عطاء المصريين الحضارى و الفنى كان دايماً حاضر و متواصل و مستمر. زى ما مصر كانت معطاءه على مر التاريخ ، حضارة شعبها ما اتوقفتش فى العصر القبطى رغم الاحتلال و المحن و الفواجع. فلاح مصر فضل يزرع ارضه و يرويها من النيل زى اجداده ما كانوا بيزرعوها و بيرووها ، و الصنايعى المصرى فضل يصنع و يطور زى ما عمل المصرى القديم ، القبطى هو اللى كان بيبنى المبانى و بيحفر القنوات و الترع و هو اللى كان بيروى الارض و يحرثها و يجنى ثمارها و غلتها و كان هو الفنان اللى بينحت و بيرسم و بيكتب. مصر فى العصر القبطى ظهر فيها فن بإسلوب جديد ، هو الفن القبطى ، فن مصرى اصيل لكن بتأثيرات جديده من وحى المسيحيه و الاتصال بالعالم البيزنطى. المسيحيه دخلت مواضيع فنيه جديده فى فن النحت و ظهرت براعة الفنان القبطى ابن حضارة مصر العريقه فى الحفر على الخشب و صناعة النسيج و تلوينه ، و رسم الفنانين الأقباط رسومات بديعه على القماش و الجص و الخشب و برعوا فى تدهيب هوامش المخطوطات و الكتب. من الفنون اللى ابدع فيها الفنانيين الأقباط كان فن الأيقونات ، رسم الفنان القبطى على الايقونات رسومات جميله من وحى المواضيع الدينيه و من وحى البيئه المصريه.\n\nفن النسيج المرسوم كان من الحاجات اللى برع فيها الأقباط و كان ليه اثر كبير على الفن الاوروبى الحديث و اتأثر بيه فنانيين اوروبيين كبار منهم بيكاسو Picasso و ماتيز Matisse و ديرين Derain ، و كل متاحف العالم الكبيره بتحتفظ بنماذج جميله من فن النسيج القبطى.\n\nفيه باحثين بيعتقدوا ان الموسيقا المصريه القديمه لعبت دور فى تطوير الموسيقا الاوروبيه و انها هى و الترانيم المصريه القديمه اتنقلت عن طريق المبشرين الأقباط لأوروبا. و من الحاجات التانيه اللى فيه باحثين بيعتقدوا ان اصلها مصرى قديم و اتنقلت لأوروبا عن طريق الاقباط طراز الباسيليكا Basilica فى البنا. فبعد دخول المسيحيه مصر بنا المصريين اللى اعتنقوا المسيحيه كنايس فى المعابد المصريه ، و بعد كده لما ابتدوا يبنوا كنايس منفرده بنوها على نفس الطراز اللى اتطور و اتنقل لأوروبا و اتبنت كاتدرائيات على طرازه.\n\nفن النحت فن مصرى قديم ازدهر و عاش فى مصر عبر تاريخها القديم على امتداد العصور الفرعونيه و العصر البطلمى و العصر القبطى. النحت كان من اكبر رموز الثقافه المصريه و كان بيعبر عن القوميه المصريه و بيجسدها. فن النحت القبطى كان امتداد لأمجاد مصر الفنيه فى العصور القديمه و فضل مستمر لغاية دخول الثقافه العربيه مصر من سنة 640 ، و من وقتها انحدر لغاية ما تقريباً انعدم لغاية العصر الحديث لما ظهر النحات محمود مختار و نحاتين مصريين غيره حاولوا يسترجعوا مجد مصر فى فن النحت من وحى تراثها الفرعونى و القبطى القديم.\n\nفى سنة 395 فى عهد البابا ثاؤفيلس اصدر ثيودوسيس قيصر مرسوم بتدمير المعابد و التماثيل المصريه القديمه و محو الديانه المصريه القديمه اللى كان فيه لسه مصريين بيؤمنوا بيها فى صعيد مصر بالذات ، وهنا ، على حد قول عزيز سوريال عطيه ، دارت عجلة التاريخ ، فبدإت الغالبيه المسيحيه فى اضطهاد الاقليه اللى بتتبع الدين المصرى القديم. ولم يقودالبطريرك ثاؤفيلس بنفسه عامة المسيحيين فى الهجوم على تمثال سيرابيس فهذة كانت اكذوبةه. وضاع اثار مصرنا بسبب تدمير الاثار بسبب الملك ثيودسيوس ، فضاع من مصر جزء من تراثها زى ما ضاعت القدره على قراية و كتابة لغتها القديمه. معبد باخوس فى اسكندريه كان المسيحيين دمروه سنة 389. و فى 411 دمر المسيحيين معبد سيرابيس الضخم فى اسكندريه هذه كانت اكذوبة ايضا ، و وقت تدميره دمروا كمان جزء من مكتبة اسكندريه ( الموزيون Museion ) اللى البطالمه اسسوها فى اسكندريه و بقت مناره للعلم و الثقافه فى منطقة حوض البحر المتوسط . دافع المصريين اتباع الدين القديم عن نفسهم بقيادة الفيلسوف اولمبيوس و قامت معارك بينهم انتهت بطبيعة الحال بقهر الاقليه من اتباع الدين القديم. من القصص الطريفه و المؤلمه فى نفس الوقت و اللى بتوضح انحدار العقليه المصريه فى الفتره دى بفعل التعصب الدينى و القهر و الاستعمار الاجنبى ، و ازاى ثقافة مصر كانت فى حالة انسلاخ من تاريخ مصر القديم ، و اللغه المصريه القديمه ماعادش فيه كتير بيعرفوا يقروها ، انهم بعد تدمير معبد سيرابيس لقيوا نقش بالهيروغليفى مرسوم فيه \" صليب \" ، فإتخانق المسيحيين و اصحاب الدين القديم على معناه ، فقال المسيحيين انه رمز المسيحيه و قال اصحاب الدين القديم انه رمز من رموزهم هما و قعدوا يتخانقوا لغاية ما واحد بيعرف يقرا هيروغليفى وضح لهم فى الأغلب انه \" عنخ \" و شرح لهم معناه حيث ان بقية القصه بتقول انه قالهم ان معناه \" الحياه الأتيه \" و ده فعلاً معنى الرمز \" الحياه الابديه \" لكن فضل الطرفين يتخانقوا و اصر المسيحيين على انه بالمعنى ده بيشير لدينهم و بقية القصه بتقول ان اصحاب الدين القديم اقتنعوا بكلام المسيحيين و اتعمدوا ، لكن ده بطبيعة الحال خارج نطاق التاريخ.\nبعد تدمير معبد سيرابيس و جزء من مكتبة اسكندريه بسنه ، هاجم الرهبان المسيحيين الفيلسوفه هباتيا اخر الافلاطونيين الجداد فى مدرسة اسكندريه ، و سحلوها لحى القيساريه اللى حولوه لكنيسه و رجموها و قتلوها بطريقه فظيعه. نهاية هباتيا كان قتل الرهبان لأخر وميض بيشع بروح الثقافه الهيلينيه فى مصر .\n\nالأنبا شنوده من بانوبولس ( اخميم دلوقتى ) كان من اشهر الرهبان اللى عادوا الديانه المصريه القديمه و ارتبط اسمهم بتدمير أثار مصر القديمه ، فبعد عهد الامبراطور قسطنطين ارتد الأمبراطور جوليان (332-363 ) عن المسيحيه ، و ده كان سبب ان فى فترة حكمه القصيره رجعت اعمال العنف لمصر من تانى فبقوا رهبان مريوط و وادى النطرون يشنوا هجمات على اتباع الدين القديم فى اسكندريه و يروعوهم ، و هجمت كتايب الأنبا شنوده على الاثار المصريه فى طيبه ( الأقصر ) و دمرت منها الكتير و حولت المعابد المصريه لكنايس .\n\nطبعاً لازم يتاخد فى الإعتبار ان الحوادث و الوقايع دى أحداث تاريخيه قديمه حصلت من قرون طويله من حوالى الف و خمسميت سنه ، فى ظروف تاريخيه معينه و خلفياتها عقليه قديمه كانت سايده فى الأزمنه دى و فى ظل فتره تاريخيه انتقاليه و صراعات ثقافيه و دينيه و استعمار اجنبى و عناصر كتيره فيه منها وصلنا و فيه منها ما وصلناش ، لكن فى كل الأحوال مش ممكن الحكم عليها بظروف العصر الحديث. الاحداث القديمه بوجه عام وصلتنا مبتوره او مبالغ فيها و بالتالى ما ينفعش اخدها حرفياً و الخروج منها بإستنتاجات مؤكده.\n\nاخر ايام الحكم البيزنطى فى مصر كانت مليانه مشاكل سياسيه و اضطرابات فى مصر و فى بيزنطه نفسها فانتهز الفرس الفرصه و زحف ملكهم خسرو برويز المعروف بإسم \" كسرى \" على الاراضى البيزنطيه فى اسيا ، و فى سنة 613 دخل الفرس دمشق و استولوا عليها و فى 614 استولوا على مدينة القدس و اخد خسرو صليب الصلبوت من القبر المقدس عشان يديه هديه لمراته شيرين اللى كانت مسيحيه على المذهب اليعقوبى. فى سنة 619 غزت فرقه فارسيه مصر و استولت عليها ، و فضلت مصر فى ايد الفرس عشر سنين. هرقل رسى بأسطوله قدام اسكندريه سنة 622 و قدر يوقف زحف الفرس فى المنطقه دى ، و بعت اسطول فى البحر الاسود على طرابيزون ، و نزل العسكر البيزنطى و هجم على معسكر الفرس الساسانيين فى جانزاك ، فإضطر الفرس انهم يسحبوا قواتهم من مصر سنة 627 ، و زحف هرقل على بلاد فارس و هزم الجيش الفارسى هزيمه ساحقه و استعاد صليب الصلبوت و رجعه لضريح القبر المقدس فى بيت المقدس و بكده رجعت مصر للسباده البيزنطيه من تانى.\n\nفى الغضون دى ، فى سنة 620 ، اتولى الكرازه المرقسيه البطريرك التامن و التلاتين بنيامين الاول. هرقل بعت لمصر حاكم مدنى و فى نفس الوقت بطريرك ملكانى هو \" سيروس \" او \" قوروس \" اللى اتعرف بعد كده فى التاريخ الاسلامى بإسم المقوقس. قبل هرقل ما يبعت سيروس على مصر كان اتشاور مع بطريرك قسطنطينيه و بطريرك انطاكيا فى موضوع توحيد المذاهب المسيحيه على مبدأ جديد و هو ان المسيح واحد و فعله واحد و مشيئته واحده من غير الاشاره لوحدة طبيعته او ازدواجها اللى كانت سبب ابعاد الكنيسه المصريه بعد مجمع خلقدونيه ، المبدأ ده اتعرف بإسم \" المشيئه الواحده Monotheletism \". الحيله دى ما دخلتش على الأقباط و رفض بابا مصر بنيامين الاعتراف بسلطة البطريرك الملكانى سيروس فإتعرض لإضطهاد كبير اضطره انه يسيب اسكندريه و يهرب على صحرة الإسقيط ( شهات ) فى وادى النطرون فلقى هناك عدد صغير من الرهبان بعد ما قتل الفرس رهبان كتار فى العشر سنين اللى طلعوا فيها مصر من الحكم البيزنطى ، فساب بنيامين وادى النطرون و راح على الصعيد و استخبى هناك بعد ما طلب من اساقفته انهم هما كمان يستخبوا ، و فيه سمعوا كلامه و فيه اتبعوا سيروس تحت الضغوط الفظيعه ، و عين هرقل اساقفه ملكانيين فى نواحى مصر و اضطهد الاقباط اضطهاد كبير و قامت فى مصر موجه من التنكيل و الاذلال ماكانلهاش مثيل فى التاريخ ، و هجم البيزنطيين على الكنايس و الاديره و نهبوا الاوانى المقدسه و صادروا الاراضى و الممتلكات وجلدوا الاقباط بالكرابيج و قتلوهم و اعتقلوهم و عملوا فيهم كل الفظايع ، و قبض سيروس على مينا اخو بنيامين و عذبه بخلع سنانه و حرقه بالمشاعل بطريقه مرعبه و بعدين حطه فى شوال متعبى بالرمله و رماه فى البحر فإستشهد .\nفى الظروف دى و التنكيل بالاقباط شغال بطريقه رهيبه ، هجم العرب على مصر بقيادة قائد عسكرى اسمه عمرو ابن العاص. العرب دول كانوا امنوا بدين جديد اسمه الاسلام اسسه النبى محمد فى جزيرة العرب و قدرت جيوشهم انها تغلب الفرس و تستولى على بلادهم و تغلب البيزنطيين و تطردهم من الشام و دلوقت جم على مصر اللى بقت نهيبه عشان ياخدوها هى كمان من البيزنطيين. مصر بطبيعة الحال كانت بتتميز بحاجات مهمه عن كل بلاد جنوب و شرق البحر المتوسط. منها كترة عدد سكانها ، و ارضها الخصبه اللى بتنتج غلال ، و موقعها المتوسط و المحمى عن طريق الصحارى. عدد السكان و الغله معناهم ضرايب و مكوس كتيره و اكل وفير ، و الموقع كان قيمته بالنسبه للغزاه انه موقع آمن و مناسب ممكن يتحول لقاعده لتطوير هجماتهم على المناطق التانيه حوالين مصر. و دى كانت الاسباب الرئيسيه اللى بتجذب الطامعين لاحتلالها و التصارع على ملكها عبر التاريخ.\n\nقدر الجيش العربى الغازى اللى كان عدده الاصلى قبل تدعيمه بجيوش تانيه حوالى 4000 محارب ، انه يغلب البيزنطيين و يخرجهم من مصر سنة 642 . بطبيعة الحال الاقباط اللى ملت نفوسهم مراره و كراهيه لكل حاجه بيزنطيه فرحوا و حسوا بالراحه و هما بيتفرجوا على الجلاد البيزنطى و هو بيترنح و بيقع مدحور على الارض .\n\nبالإستناد على المصادر المعاصره موقف الاقباط من المعارك اللى دارت بين العرب والبيزنطيين كان اقرب للحياد و فيه مصار ذكرت إن فيه اقباط انضموا للمسلمين و حشدوا جيش من اهل البرلس و الميره و غيرها و ساعدوا المسلمين فى الاستيلاء على مدينة تنيس فى بحيرة المنزله. بطبيعة الحال الأقباط ما كانوش متعاطفين مع البيزنطيين \" الملكانيين \" اللى نكلوا بيهم و عذبوهم ، و مباشرة قبل دخول الجيش العربى مصر كان سيروس سلب من الاقباط حريتهم الدينيه و السياسيه ونكل بيهم. فوق كده العرب كان موقفهم واضح من \"اهل الكتاب \" و \" اهل الذمه \" و ادوا الاقباط \" العهد العمرى \" اللى كفل للأقباط حريتهم الدينيه بشكل عمرهم ما نعموا بيه تحت الحكم البيزنطى . لما حاول البيزنطيين يرجعوا و ينزلوا فى اسكندريه عشان يحتلوها من تانى ساعدهم البيزنطيين اللى كانوا عايشين فى المدينه لكن الأقباط اتصدوا ليهم و حاربوهم لغاية ما فشلوا فى الاستيلاء عليها .\n\nلكن رغم كده فمصر خرجت من احتلال اجنبى و دخلت فى احتلال اجنبى ، و بغض النظر عن نجاة الأقباط من القتل و التعذيب و التنكيل ، سياسياً ما نابهاش حاجه من الموضوع بإستثناء تغيير القوانين البيزنطيه اللى كانت سايده و تغييرات ثقافيه لغويه و دينيه حصلت فى فتره لاحقه مع مرور السنين. لكن طبعاً الغزو العربى كان ليه قيمه مباشره مهمه و هى انه فصل كنيسة مصر القبطيه عن الكنيسه البيزنطيه اللى حاولت تسيطر على مذاهب أقباط مصر و استخدمت الاضطهاد و العنف كوسيله لفرض مذاهبها على الكنيسه القبطيه. الغزو العربى لمصر فض الاشتباك ما بين الكنيسه القبطيه و الكنيسه البيزنطيه ، فسقوط عسكر بيزنطه و طردهم من مصر ما خلاش حاجه للبيزنطيين تمكنهم من السيطره على افكار و مذاهب الأقباط ، القوميه المصريه اللى صمدت ضد الرومان ، لاتين و بيزنطيين ، و ما دابتش فى ثقافاتهم طلعت سليمه بعد 700 سنه من القهر و الاحتلال لكن بعدد مهول من الشهدا اللى استشهدوا فى سبيل عقيدتهم و القوميه المصريه. خرج الاقباط من الكابوس الرومانى-البيزنطى بلغتهم القبطيه و بفنهم و ادابهم و تقاليدهم و بكل حاجه بتمثل القوميه المصريه. بطبيعة الحال البابا بنيامين اللى استخبى فى الصحارى عشر سنين و نجى من تنكيل و موت اكيد و الرهبان اللى كانوا مستخبيين من سيروس و عساكره فرحوا بالموضوع و طلعوا من مخابئهم و راحوا على القائد العربى عمرو بن العاص ، و بيتقال ان عددهم كان 70 الف من الحفاه بهدوم مقطعه و مع كل واحد عكاز . عمرو ابن العاص استقبل البطريرك بنيامين بإحترام كبير و رجعه لمنصبه فى اسكندريه. عمرو بن العاص كان قائد عسكرى بيأدى مهمه عسكريه و بيعتبر شخصيه معتدله بالنسبه لناس محاربين جايين من الصحرا ، هدفه كان استعمار مصر عشان تستغل اقتصادياً مش القضاء على المصريين زراع الارض و دفيعة الضرايب. عمرو بن العاص ، فى قصة المؤرخين العرب ، زار اسكندريه و هو شاب صغير و لفت نظره ان مصر بلد غنيه جداً. فى الفتره دى العرب ما اتدخلوش فى شئون الأقباط و قعدوا مده منعزلين عنهم ، و ما استخدموش اى عنف ضدهم و ما حاولوش يدخلوهم فى الاسلام بالعافيه و بالعكس وعدوا بإنهم حا يحافظوا على الكنايس و مش حا يتعرضوا ليها. فى الفتره دى كان فيه قانون اصدره الخليفه عمر بن الخطاب بمنع العرب من امتلاك اراضى بره جزيرة العرب . اهم حاجه فى الفتره دى زى ما كان الحال وقت المستعمرين الرومان و البيزنطيين كانت الغله اللى بيزرعها الفلاح القبطى و الضرايب اللى بيدفعها الأقباط. عمرو بن العاص عمل معاهده مع سيروس ( المقوقس ) تحمى المصريين مقابل دفع ضريبة الراس ( جزيه ) على البالغين مقابل اعفائهم من الخدمه العسكريه و اعفاء الستات و الاطفال و المسنين منها. ففضل نظام الضرايب البيزنطى اللى كان بيتكون من ضريبة خراج الارض و ضريبة الراس ، لكن مجموع الضرايب اللى كانت بتتلم فى ولاية عمرو ابن العاص اللى بقى والى على مصر كانت 12 مليون دينار بعد ما كانت 20 مليون دينار ايام البيزنطيين . اللى بيلموا الضرايب كانوا موظفين أقباط بيشتغلوا فى كل وظايف دواوين الضرايب ما عدا فى المناصب الكبيره. الاحتلال العربى فى بداياته ما عملش تغييرات كبيره على حياة عامة الشعب القبطى غير انه زاح الاضطهادات الدينيه بالشكل المريع اللى كان الاقباط بيعانوا منها وقت الحكم البيزنطى اللى بزواله اختفى زعماء الملكانيين من مواقع السلطه الدينيه و العسكريه و اتملك الاقباط اراضيهم ، و ضموا كنايسهم و مؤسساتهم للكنيسه المصريه بعد البيزنطيين ما سابوها. عمرو بن العاص كان سمح للبيزنطيين العايشين فى مصر ، اللى بتقول مصادر ان عددهم كان اكتر من 300 الف ، بالخروج من مصر او القعاد فيها بجزيه ففضل معظمهم الخروج فأخد الأقباط ممتلكاتهم على اساس انهم كانوا نهبوها من الأقباط قبل كده.\nفى البدايه العرب عاشوا منعزلين عن الاقباط و ماعاشوش فى العاصمه اسكندريه او فى المدن لكن استقروا فى حاميات و بعدين اسسوا الفسطاط فى منطقه رومانيه استراتيجيه مابين المقطم و بابليون. شارك الأقباط مشاركه كبيره فى بنا مدينة الفسطاط وسمح لهم عمرو بن العاص ببنا كنايس فيها و بقت مدينه عامره و عزل سكان ممفيس من الاقباط و راحوا سكنوا فيها جنب اماكن اشغالهم فى الدواويين . الفسطاط دى بقت مركز العرب فى مصر و عن طريق دواوينها العربيه تمت عربنة مصر ببطء بطريقه تدريجيه. اليونانى فضل اللغه الرسميه فى مصر لغاية سنة 706 و فيه دلايل ان اللغه القبطى فضلت مستخدمه فى الكلام حتى فى مدينة الفسطاط نفسها. عملية الاسلمه كانت هى كمان بطيئه و تدريجيه و بدإت ببنا جامع فى الفسطاط اسمه جامع عمرو بن العاص و اتبنت جوامع صغيره فى كل حى من احياء الفسطاط. جامع عمرو بن العاص ماكانش جامع للصلا بس لكن كان كمان مركز لأنشطه اداريه و قضائيه. اسكندريه استمرت تأدى دورها كمينا لكن اكمن الفسطاط كانت على النيل فكانت هى كمان مينا مهمه. عمرو بن العاص جدد و فتح قناة تروجان اللى كانت بتوصل ما بين النيل و البحر الاحمر و بالطريقه دى بقت المراكب بتنقل الغله اللى بيزرعها أقباط مصر فى وادى النيل لجزيرة العرب عن طريق البحر بدل ما تتنقل بالجمال. و بكده مفيش حاجه اتغيرت فى عملية نهب مصر ، بدل الفلوس و الغله ما كانوا بيروحوا قسطنطينيه يملوا خزاين و بطون البيزنطيين بقوا بيروحوا على الجزيره العربيه. العرب سمحوا بدخول قبايل بدويه عربيه للإستقرار فى مصر لعمل توازن نسبى مع سكان مصر الاقباط ، القبايل دى اللى اتعرفوا بإسم العربان اتسببوا فى اضطرابات و مشاكل كتيره فى مصر فى العصور اللاحقه. استمر دور الأقباط الحضارى بيزرعوا و يبنوا و يعمروا و يشقوا قنوات و يبدعوا فى الفنون و المستعمر الأجنبى ياخد منهم ضرايب و الغله اللى بيزرعوها.\n\nرغم ان الاستعمار هو الاستعمار و الاحتلال هو الاحتلال قهر للغير و استغلاله و العيش من عرق جبينه و نهب ارضه بقوة السلاح ، لكن بالنسبه للمصريين فى الظروف دى قضا كان اخف من قضا ، حيث ان للدرجه دى انحدرت حالة المصريين اللى بقوا بيحلموا بإحتلال أجنبى اقل ظلم من احتلال اجنبى تانى. أحوال الاقباط بشكل عام اتحسنت بدرجه كبيره تحت الاحتلال العربى فى عهد ولاية عمرو بن العاص عما كانت عليه وقت الاحتلال البيزنطى. و نهضت الثقافه القبطيه نهضه هايله بعد ما اتطرد البيزنطيين. الاقباط حلوا محل البيزنطيين فى الوظايف ، و فى الاداره المحليه بقت الوظايف تقريباً محتكره عن طريق الاقباط فكان منهم الكتبه و موظفين الضرايب و القضاه المحليين اللى اتعينوا للبت فى قضايا الاقباط حسب شريعتهم فكان ده نوع من الاستقلال المدنى و دى ميزه اتحرم منها الاقباط فى العصر البيزنطى . لكن الاحوال دى ما دامتش طويل بعد عمرو بن العاص و ابتدا التعسف و الضرايب يزيدوا و يرهقوا الاقباط. بيوضح الحال قول الخليفه عثمان بن عفان لعمرو بن العاص بعد ما خلفه عبد الله ابن ابى سرح على ولاية مصر و زود الضرايب فزادت الايرادات: \" درت اللقحة بأكثر من ردها الاول \" فرد عمرو عليه: \" قد أضررتم بولدها \" . مصر اقدم بلد فى التاريخ و ام الحضاره اتحولت للقحه على ايد المحتلين. فى فترةولاية ابن ابى سرح انتشر الظلم و الاضطهاد و عم مصر الفقر و القحط و البلا و كرهوه المصريين. فسياسة عمرو بن العاص و معاملته للأقبط انتهت بعد ما ساب ولاية مصر و ابتلت مصر بولاه هدفهم الأوحد هو نهب غلتها و ملى خزاين الخلفا و كمان جيوبهم هما شخصياً من كد و عرق المصريين بأقصى درجه ممكنه حتى لو جاع المصريين ، و كان الأقباط على راس المتضررين من جور و ظلم الولاه و حتى اللى اسلموا و ما حافظوش على لغتهم زى ما عملت شعوب تانيه ما نفعهمش اسلامهم و تخليهم عن لغتهم و فضلوا نهيبه للمحتلين. عاش المصريين سنه ورا سنه فى حضيض الجهل و الفقر و العذاب و فى اواخر القرن تمنتاشر لما طلب باشا عثمانى مناقشة مشايخ مصر فى الرياضيات رفضوا يناقشوه لإنهم ما يعرفوش حاجه عنها فإستغرب الباشا من حالة جهلهم و قال : \" المسموع عندنا بالديار الرومية أن مصر منبع الفضائل والعلوم! \" .\n\nفى العصر الاموى و العصر العباسى قلت الضرايب اللى دخلت الخزانه بسبب تدهور احوال دفيعة الضرايب المطحونين من جهه ، و بسبب اعتناق اعداد من المصريين للاسلام من جهه تانيه ، فده خلى ولاه ما يشجعوش المصريين على دخول الاسلام و حاولوا كمان انهم يفرضوا ضرايب على اللى أسلموا بحجة ان اسلامهم ضر الخزنه ، و بقوا يعملوا قوانين ضريبيه فيها ظلم كبير على الاقباط عشان يعوضوا النقص ، و منهم فرضوا ضريبة الراس ( الجزيه ) على الكهنه و الأساقفه لكن بمبالغ اعلى بكتير من المبالغ اللى كانوا بينهبوها من عامة الأقباط ، بيتقال انها وصلت ساعات لـ 10.000 دينار مره واحده .\n\nبعد قيام الخلافه الامويه سنة 661 هجم الأمويين على مصر و قتلو الوالى العربى محمد بن أبى بكر الصديق و حرقوه فى جوف حمار ، و بقت مصر ولايه من ولايات الامويين بيعينوا عليها ولاه عرب من طرفهم مهمتهم زى اللى قبلهم كانت بتتلخص فى جمع أكبر مبلغ ممكن من الضرايب و نهب اكبر كميه من الغله. مع بداية القرن التامن ابتدا الاقباط يتمردوا على الوضع ده و فيه اقباط كتير أسلموا عشان يتعتقوا من الضرايب و الغرامات الاضافيه اللى ما كانوش قادرين يدفعوها. فى سنة 706 ، فى عهد الخليفه الوليد بن عبد الملك ، اصدر الوالى الاموى عبد الله بن عبد الملك قرار بإستبدال اللغه القبطى بالعربى فى كل شئون الدوله. القرار ده ما اتنفذش بحذافيره طوالى لكن كان وسيله لإجبار الكتبه المصريين انهم يتقنوا العربى عشان يحتفظوا بوظايفهم ، فى الفتره دى و لوقت طويل الوثايق كانت بتتكتب بالقبطى و بالعربى . فرض اللغه العربى على المصريين كان محنه جديده للمصريين ، فبعد تعريب الدواوين الوالى الاموى قرر انه يلم ضريبة الخراج سنتين مقدم فإتدهورت حالة المصريين اللى بقو يهربو من الارض و يطاردهم العسكر و العربان و يجبروهم على زرع الارض بالقوه. و من ناحيه تانيه انتشار اللغه العربيه بمحتواها الثقافى العربى سبب تقليل عدد المدارس المصريه اللى كانت بتدرس العلوم زى الطب و الرياضيات و الفلك و غيرها و هى مواريث مصريه قديمه لغاية ما انتشر الجهل و سادت الاميه و شويه شويه اختفى العلم فى المجتمع المصرى . \nالخليفه الأموى التامن عمر بن عبد العزيز ( حكم 717-720) فرض ضريبة راس ( جزيه ) على الاقباط الاموات يدفعها قرايبهم الأحياء و الخليفه العاشر هشام بن عبد الملك ( حكم 724-743) زود الضرايب بعد مانصحه والى خراج مصر عبد الله بن الحبحاب بإن مصر تحتمل زياده فى ضريبة الخراج فزود الضريبه قيراط على كل دينار فإنتفض الأقباط فى كور تنوديمى و قربيط و طرابيه و كل الحوف الشرقى فبعتلهم الوالى الاموى الحر بن يوسف جيش يحاربهم قتل اعداد كبيره منهم و بعدها عمت الثوره الصعيد و برضه بعتلهم الوالى وقتها حنظله بن صفوان جيش نزل تقتيل فيهم . استمر النهب و التعسف و الإضطهاد ضد الاقباط طول العصر الاموى و وصل لذروته سنة 750 و استمرت الثورات و الانتفاضات فى نواحى مصر ضد الطغاه المحتلين من اشهر الولاه اللى اتعرفوا بالظلم و الجور كان والى اسمه اسامه بن يزيد و ده فرض على كل مصرى مسافر فى مركب فى النيل انه يدفع ضريبه مقدارها 10 دنانير رسم عبور اتدهورت احوال المصريين فى العصر الأموى و عجز الفلاحين عن تسديد الضرايب المفروضه عليهم و فى سنة 725 ثار الاقباط فى تنديمى و قربيط و الحوف الشرقى فى الوجه البحرى و امتنعوا عن دفع الضرايب فبعتلهم الوالى العسكر فقتلوا منهم اعداد كبيره والى تانى من ولاة الامويين الظلمه كان والى اسمه حنظله و ده ما اكتفاش بضرايب الارض و رووس البنى ادمين ( الجزيه ) لكن فرض كمان ضرايب على رووس الحيوانات و طاح فى المصريين و قطع ايدين الاقباط و غيرهم من اللى بيمتنعوا عن الدفع لغاية ما ثار الاقباط فى الصعيد و طردوا عمال الخراج فبعتلهم حنظله العسكر اللى قتلوا منهم اعداد كبيره و استمر حنظله ده فى اعماله الاجراميه لغاية ما الخليفه هشام بن عبد الملك ما عزله قبل الثوره ماتعم مصر كلها . بموت الخليفه هشام بن عبد الملك اتقهقرت الدوله الامويه و اتضاعفت المظالم فى مصر. فى الفتره مابين 739 و 773 ثار الاقباط خمس مرات الثورات دى ما كانتش مقصوره على الاقباط بس لكن كان كمان بيشارك فيها المسلمين المطحونين مع الاقباط ، علاقة المصريين الاقباط و المصريين المسلمين ما كانتش وحشه و كانوا بيتعاملوا مع بعض بطريقه كويسه و التعصب ما بينهم و ما بين بعض ما كانش لسه انتشر . و من المصايب الاضافيه اللى حلت بمصر فى الفتره دى كان نزول العسكر البيزنطى فى دمياط و قتلهم اعداد كبيره من المصريين فيها و فى القرى اللى نواحيها ، النهيبه البيزنطيين كان فى ظنهم ان مصر ملكهم مش ملك النهيبه العرب و كانوا بيحلموا بإستعادتها عشان ينعموا هما بضرايبها و غلتها. الأمويين استمروا على سياسة ملى مصر بقبايل العربان و فى عصرهم اتدفقت أعداد كبيره من العربان على مصر. فيه من العربان دول اشتغلو فى الزراعه و اتعرضو هما نفسهم للنهب فشاركو فى ثورات ضد الحكم الأموى .\n\nفى سنة 750 فى وقت ولاية عبد الملك بن مروان وقت ما كان ابوه مروان الحمار مشغول فى الشام فى محاربة ابو العباس السفاح ، إبتدا يضطهد الاقباط فى مصر فثاروا و قتلوا عمال الخراج فى البشمور فى الدقهليه و قاوموه فى برارى الدلتا و بحيراتها فى المنزله و دمياط و انتصر الاقباط على عساكره مرتين بقيادة مينا بن بقيره ، و فى الغضون دى وصل مصر مروان الهربان من ابو العباس فهجم عليهم و غلبهم فهربوا على قراهم و اتحصنوا فيها فحاصرهم و شنوا هما عليه حرب عصابات بالليل لغاية ما اضطروه انه ينسحب. و وصل ابو العباس مصر و وقف الاقباط فى صفه فهرب مروان على الصعيد و نهب قرى و هدم كنايس و رفض اقباط طخا فى المنيا انهم يدفعوا الخراج فبعت لهم عسكر استباحوا دمهم و دمروا كنايسهم و اعتدوا على الاديره. لما رجع مروان على الفسطاط لقى جيش ابو العباس عندها فراح مولع نار فى الفسطاط و حرق مبانيها و عانى الاقباط معاناه كبيره لغاية ما انتصر ابو العباس و قتل مروان الحمار و بكده انتهت الخلافه الامويه فى الشام و حلت محلها الخلافه العباسيه فى بغداد.\n\nفضلت مصر البقره الحلوب للمستعمرين. فى بدايات العصر العباسى اتحسنت احوال الاقباط عما كانت عليه ايام الامويين اللى ارهقوهم بالمظالم و الضرايب و السبب فى كده ان الاقباط أيدوا ابو العباس السفاح ضد مروان الحمار و ساعدوه لغاية ما جاب اجله ، و عاهدهم السفاح على انه حا يكون عادل معاهم فإرتاح الأقباط شويه لغاية ما عادت ريما لعادتها القديمه و بدأ الإضطهاد العباسى و معاه ثورات الأقباط ، اخر ثورات الأقباط فى العصر العباسى كانت سنة 813 فى عهد الخليفه المأمون و اتعرفت بإسم \" ثورة البشموريين \" ، و دى ثوره امتدت لنواحى كتيره فى مصر ، فراح المأمون على مصر عشان يقضى عليها بنفسه و شاف الحاله الضنك اللى كانت فيها مصر و بيتقال انه عاتب الوالى و قاله : \" حملتم الناس ما لا يطيقون \" ، و قدر انه يخمد الثوره بإستخدام القهر و الملاينه ، و من اعماله فى مصر اللى قضى فيها حوالى شهرين اضافه لإنه اعتقل و قتل اعداد من الأقباط و سبى ستاتهم و عيالهم انه عمل فتحه فى الهرم عشان يدور على دهب و كنوز مصر. و دى كانت اخر ثورات الأقباط الكبيره اللى انهكهم الاضطهاد و التعسف و من وقتها بدئت اعدادهم تقل بعد ما دخل الاسلام منهم حوالى ربعهم و على القرن التاسع كان الأقباط بقوا اقليه فى مصر ، و زاحت اللغه العربيه اللغه اليونانيه عن دواوين الدوله و بدئت كمان تاخد مكان اللغه القبطيه فى المعاملات بين الناس ، و على القرن الحداشر ظهرت قواميس قبطى - عربى و ظهرت كتب قواعد النحو القبطى بالعربى من تأليف كتاب أقباط اساميهم بقى شكلها عربى ، و بكده اتعربت و اتأسلمت مصر و بقى المصريين طايفتين ، أقباط حيث ان المسيحيين المصريين بقوا بيتسموا كده ، و مسلمين. لكن ده ما نهاش الثقافه القبطيه اللى استمرت رغم كل المحن اللى حلت بمصر.\n\nلما استولى عمرو بن العاص على مصر جبى ضرايب قدرها 12 مليون دينار ، الوالى اللى خلفه عبد الله بن سعد لم 14 مليون و الظاهر انه اكتنز جزء من الجبايه لحسابه الخاص ، لكن بعد كده بدأ المبلغ يقل فمعداش 3 مليون فى فتره ولاة العباسيين ، بيقول المفريزى \" وانحط خراج مصر بعدهما (عمرو و ابن سعد ) لنمو الفساد مع الزمان وسريان الخراب فى اكثر الارض \" . سبب الخراب اللى عم ان مصر و المصريين اتدهورت حالتهم بشكل مريع بسبب قلة الزراعه و كساد التجاره و موت اعداد كبيره من المصريين بسبب الاوبئه و قتلهم على ايدين الولاه الفاسدين الظلمه و طبعاً بسبب قلة المبالغ المنهوبه من الاقباط على شكل ضريبة راس ( جزيه ) و غرامات بعد ما ماتت و اسلمت اعداد كبيره منهم بالرضا و بالإضطرار للهروب من الضرايب و القمع. فى زمن عمرو بن العاص عدد الاقباط اللى كانوا بيدفعوا ضرايب كان 8 مليون بعد كده فضل العدد ينزل و ينزل فبقى 6 مليون و بعدين بقى 5 مليون و بعدين نزل اكتر . لما ما قدرش الوالى محفوظ بن سليمان انه يجمع لخزنة الخليفه أكتر من 300 الف دينار بعت الخليفه من بغداد ناس قبضوا عليه و ودوه بغداد و هو مقيد بالحديد. الخليفه كان بيحط مبلغ للولاه لازم يحققوه و عشان كده كان بيعملوا كل ما فى وسعهم من المظالم عشان يحققوا للخليفه طلبه. اخر ولاة العباسيين قبل احمد بن طولون كان احمد محمد بن المدبر ، ابن المدبر ده عمل مظالم كتيره و اتفنن فى عمل انواع جديده من الضرايب كان منها ضريبه على العشب اللى بتاكله بهايم الفلاحين و سماها \" خراج المراعى \" ، و ضريبه على السمك اللى بيصطادوه الصيادين و سماها \" خراج المصايد \" و ضاف ضريبه اسمها \" الخراج الهلالى \" فرضها على كل المحاصيل الزراعيه و المنتجات الصناعيه و الأملاك و كان بيحصلها ظلماً و عدواناً مع ضريبة الارض ( الخراج ). رغم كده كل اللى قدر يجمعه من جيوب المصريين كان مبلغ 800 الف دينار إكمن الناس هلكت و هربت و سابت رزقها و اكل عيشها فملقاش ناس كتيره ينهب فلوسهم و بقت \" اللقحه\" مش قادره تجيب اكتر من كده و \" قد ال امرها ( مصر ) الى الخراب من يومئذ \" على حد قول ابن إياس . ابن المدبر ده كان اخر ولاة العباسيه فى مصر قبل ما يبعت الخليفه حد يقدر يدبر أحسن لكن لسؤ بخته بعت احمد بن طولون اللى استقل بمصر.\nالحكم العباسى فى مصر كان اخر عصور الاستعمار الخارجى و نهاية الحكم العربى فى مصر لغاية سنة 1517. نهاية الحكم العباسى فى مصر كان نهاية الحكم العربى ، من الوقت ده ما حكمش مصر عرب ، صحيح حكام مصر فى الفتره مابين قيام الدوله الطولونيه (868) و سقوط الدوله المملوكيه (1517) ما كانوش حكام من اصول مصريه لكن مصر فى عهودهم كانت دوله مستقله و بقى من ضمن حكامها ملوك و سلاطين كانت مصر بتعتبر بلدهم ، اتولدوا و عاشوا و اتدفنوا فيها من أمثال اعظم حكامها من العصر الفرعونى الناصر محمد بن قلاوون ، و ما عادتش غلتها بتتنهب و تتعبى فى مراكب رايحه على عاصمة الامبراطور او الخليفه ، و لا بيدفع اهلها ضرايب خراج و راس لملى خزنة ملك او خليفه اجنبى عايش بره مصر. التحول ده كان ليه نتايجه و انعكاساته على الأقباط اللى انهكهم حكم ظالم لمدة متين سنه.\n\nاستمرت عملية نهب مصر و اضطهاد الأقباط لغاية ما انكشح الحكم العباسى من مصر. بدأت عصور استقلال مصر سنة 870 بعد مااقتطع قائد الجيش احمد بن طولون مصر من الخلافه العباسيه و استقل بيها و بنى عاصمته \" القطائع \". احمد بن طولون ماكانش عربى و بيعتبر اول حاكم غير عربى بحكم مصر من بعد احتلال العرب لمصر و كات استقلاله بمصر نهاية للحكم العربى لمصر و من وقتها ماحكمش العرب مصر تانى. مصر فى العصر الطولونى بقت دوله متحضره و طوالى خفف ابن طولون الضرايب اللى كان بينهبها الخليفه العباسى فى بغداد من المصريين ، و ساوى ما بين المسلمين و الأقباط فى دفع الضرايب. و لغى المكوس الزياده اللى فرضها ابن المدبر مع ضريبة الارض ( الخراج ). رغم ان ابن طولون لغى ضرايب كتيره لكن خراج مصر ارتفع فى عهده لـ 4 مليون دينار بعد ما كان 800 الف فى ولاية ابن المدبر. اتحسنت احوال الاقباط و بقية المصريين فى عهد احمد بن طولون و اشتغلوا فى دواوين الضرايب و الوظايف الاداريه و اشرفوا على المشاريع العمرانيه و بنا الكبارى و القناطر و المشروعات الزراعيه اللى عملها ابن طولون و ده انعكس عليهم و على مصر كلها بطريقه ايجابيه فزادت دخولهم و بنوا بيوت كبيره و كنايس و جناين و ازدهرت مصر و زاد دخلها. المصريين عاشو فى هدؤ ماشافوهوش من وقت نهاية الدوله البطلميه و وقوعهم تحت احتلالات اجنبيه. جامع ابن طولون بناه المهندس القبطى ابن كاتب الفرغانى و هو تحفه معماريه نادره بتصميم فريد من نوعه لفت انظار الباحثين. احمد بن طولون طلب فى عياه الاخير من شيوخ المسلمين و القساوسه الاقباط انهم يرفعوا المصاحف و الاناجيل و يدعوا له ، و بعد ما اتوفى حكم ابنه خمارويه اللى كان بيحب الاقباط و كان مصاحب الانبا باخوم اسقف طحا و رهبان اقباط فى القصير و كان بيزور الكنايس و الاديره. خمارويه لغى الجزيه عن الأقباط و اداهم صك بكده. استقلال مصر كان معناه استقلال مسلمين و اقباط مصر و وقف عمليات نهب مصر وسكانها ، فعاشوا الاتنين فى دوله متحضره من غير مشاكل و صراعات و ثورات. بيقول المؤرخ و المستشرق الفرنساوى جاستون فييت Gaston Wiet ان التاريخ الحقيقى لمصر المستقله بعد ما استولى عليها العرب بدأ بعصر احمد بن طولون. فى العصر الطولونى عاشت مصر عصر مذدهر و خلاها احمد بن طولون دوله قويه و متحضره و انتشر الرخاء و قلت الضرايب على المصريين و زادت الموارد و العمران.\n\nفضل الوضع على كده و مصر المستقله المتحضره عايشه فى سلام و امان لغاية سنة 904 لما بعت الخليفه العباسى المكتفى بالله جيش بقيادة محمد بن سليمان عشان يستولى على مصر و يرجعها للحكم العربى من تانى ، فدخلها الجيش العباسى و حرق مدينة القطائع و سواها بالارض و نهب العسكر البيوت و قتلوا اعداد كبيره من المصريين مسلمين على اقباط و اغتصبوا الستات و ارتكبوا جرايم مهوله ، و بالطريقه الوحشيه دى رجعت مصر لحكم بنى عباس و معاه الضرايب و الجزيه و النهب. الحكم العباسى ما استمرش مده طويله بعد تدمير الدوله الطولونيه ففى سنة 934 استقل محمد الاخشيد بمصر واستمرت الدوله الاخشيديه لسنة 968. الدوله الاخشيديه حكمت 34 سنه بس من 934 ل 968 ، و ما كانتش دوله مستقله بالكامل زى الدوله الطولونيه فاستمر تدفق فلوس مصر لخزانة الخليفه البغدادى لترضيته و بطبيعة الحال الفلوس دى كانت من عرق و كد المصريين اللى بدت احوالهم تتدهور من تانى. فى الفتره دى عانى الاقباط مع معاناة مصر الاقتصاديه. و فى الفتره دى عاش مؤرخ قبطى اسمه سعد الله بن جرجس اتعثر له فى القرن السبعتاشر على مخطوط عن تاريخ الكنايس و الاديره فى مصر اتطبع ككتاب و ده بيبين ان الاقباط كان ليهم نشاط ادبى فى الفتره دى.\n\nفى سنة 969 استولى الفاطميين على مصر. الفاطميين كانوا اسره شيعيه من شمال غرب افريقيا. استقل الفاطميين بمصر و اسسوا مدينة القاهره ، و صاب العباسيه فى بغداد و الامويين اللى كانوا لسه فى الاندلس حاله وحشه من الذعر و الغيظ ، و طلع الخليفه العباسى بيان وصف فيه الفاطميين بإنهم \" فساق زنادقة ملحدون \" زى العاده لما بيتزنقوا ، و شنوا عليهم حمله دعائيه فظيعه. الفاطميين لما استقلوا بمصر كانت احوالها كويسه بسبب الاصلاحات اللى كان عملها الطولونيين فيها. بدأ الفاطميين بدايه كويسه فى عهود اول خلفائهم فى مصر المعز لدين الله لكن المعز منع عادة رش المايه على الناس فى الشوارع و توليع نار بالليل فى عيد النيروز القبطى ، و منع ركوب الناس فى المراكب و حط خيام على شط النيل فى ليلة عيد الغطاس ، و من بعده ابنه العزيز بالله مشى هو كمان على السياسه الطولونيه و عاملوا الاقباط معامله كويسه و استمر الاقباط يشتغلوا فى دواوين الدوله و اتعين اقباط كتير فى مناصب عاليه فى الدوله و اخدوا ألقاب كان منهم قزمان بن مينا ( ابو اليُمن ) اللى اتعين فى منصب نايب الخليفه الفاطمى فى الشام ، و عيسى بن بسطوروس امين الخزانة. العزيز بالله اللى اتجوز ست مسيحيه ملكانيه اعفى الاقباط من ضرايب كتيره و سمح للبطريرك بترميم الكنايس القديمه و بنا كنايس جديده و بيتقال انه سمح لناس كتيره كانوا اسلموا بالرجوع للمسيحيه من غير مشاكل. ازدهر كمان الفن القبطى فى الفتره دى و ابدع الحرفيين و الفنانيين الاقباط فى صناعة الجواهر و الرسم و صناعة القزاز الملون و الخياطه و الصباغه و الهندسه و العماره و فى حاجات غيرها كتيره اثارها لسه موجوده فى كنايس و جوامع القاهره و فى المتاحف. و ظهر دكاتره كبار و كتاب. اتحسنت حالة طبقه من الاقباط بدرجه كبيره فى الفتره دى فبنوا سرايات و اشتروا عبيد و جوارى و بقوا يعملوا حفلات و ليالى ملاح و عاشوا فى بحبوحه لدرجة ان فيهم نسيوا التقاليد القبطيه فبقوا عندهم محظيات و بيمارسوا \" التسرى \" ، و فيه منهم نسيوا معاناة اهلهم من الأقباط فبقوا يتكوا عليهم بالضرايب و الغرامات و غيرهم دخلوا فى منافسات و صراعات ما بينهم و ما بين بعض على الوظايف. البابا إفرام السريانى المعروف بـ \" إبن زرعه \" (975-978) اللى ما عجبهوش موضع تسرى الأقباط بالمحظيات حاول ينصح و يصلح حال الأقباط اللى بيعملوه ، لكن اتقال ان قبطى من الغاويين التسرى اسمه \" ابو السرور \" سمه فمات و خلى كرسى الكرازه المرقسيه لمدة ست تشهر لغاية ما قعد عليه الأنبا فيلوثاؤس (979-1003) اللى غض نظره عن موضوع المحظيات و ما حاولش ينصح او يتدخل. من الشخصيات القبطيه الكبيره اللى عاشت فى الفتره دى كان العلامه \" ساويرس بن المقفع \" (اتوفى 987) أسقف الأشمونيين و مؤلف الكتاب المهم \" تاريخ بطاركة كنيسة الاسكندرية القبطية \". اضافه لساويرس ابن المقفع الفتره دى شافت انشطه فكريه قبطيه عن طريق البطاركه نفسهم و عن طريق مصلحين زى ابو ياسر بن قسطل و الكاتب مقار بن القنبر.\n\nالحاكم بأمر الله\nبعد ما اتوفى العزيز بالله حكم ابنه المنصور الملقب \" الحاكم بأمر الله \" اللى كان خلفه من ست مسيحيه روسيه . الحاكم ده بدأ حكمه بدايه كويسه و كان مهتم بالعلم و المعرفه و بيحب يناقش العلما و المفكرين و من اعماله الحضاريه فى مصر بناه لمكتبه ضخمه سماها دار الحكمه و فى عهده ظهر كتاب \" تاريخ البطارقة \" لساويرس ابن المقفع. ازدهرت الحياه فى مصر فى بداية حكم الحاكم ، لكن فجاءه لسبب مش مفهوم اتحولت شخصيته زى جاله لُطف و بقى يصدر احكام غريبه كان منها منع اكل و بيع الملوخيه و الترمس و الجرجير و العنب و الزبيب و الجبنه و السمك اللى مالهوش قشر و لعب الشطرنج ، و منع خروج الستات من البيوت ، و امر بقتل الكلاب ، و فوق كده نزل تقتيل فى العلما و رجال الدوله و أكابرها لأسباب مش معروفه ، و امر بهدم كنيسة القبر المقدس فى القدس وقال : \" فليصير طولها عرضاً و سقفها ارضاً \" ، و ده كان قرار خطير جداً استخدمه الصليبيين بعد كده فى الترويج لشن الحروب الصليبيه.\n\nاتدهورت احوال مصر و اتلخبطت و عمها الغلا و الوبا ، و اكتوى كل المصريين بتصرفات الحاكم و مظالمه و مع ان ابوه كان مسلم و امه مسيحيه ماعتقش لا المسلمين و لا المسيحيين ، لكن بالنسبه للأقباط ضحاياه من الموظفين الكبار كان منهم رئيس الديوان ابو العلاء فهد بن ابراهيم ، و غبريال بن نجاح اللى امر بجلده الف جلده لغاية ما مات لإنه رفض إنه يسلم و يتعين وزير ، و عيسى بن نسطورس امين خزنة الدوله فى عهد العزيز بالله ، و بعد ما قتله عين ابنه \" زرعه \" مكانه. معظم الموظفين دول اتقتلوا بسبب دسايس و تهم صدقها الحاكم. لكن بالنسبه لعامة الأقباط فرض عليهم لبس عمم سودا ( عمم اعدائه العباسيين ) و تعليق صلبان خشب كبيره فى رقابيهم ، و حرج عليهم ركوب الحصنه ، و منعهم من شرا العبيد و الجوارى و استخدام مسلمين كخدامين ، و طردهم من الوظايف العامه ، و امر بهد الكنايس فى مدينة مصر و القاهره و سمح بنهبها ، و قبض على قسسه و قتل اعداد منهم و اتبع اللى هربوا على الاديره ، و قبض على البطريرك زكريا (دخريس) (1004-1032) و سجنه ، و اكره الاقباط على الاسلام و بعدين سمحلهم بالرجوع للمسيحيه و بنا الكنايس اللى اتهدت ، و بعدين طلع فى دماغه انه يطرد كل المسيحيين من مصر و يرحلهم لبيزنطه فإتخض الأقباط بسبب العداوه اللى كانت بينهم و بين البيزنطيين فإترجوه انه مايعملش فيهم العمله السوده دى فوافق و عفا عن المسيحيين و مارحلش حد على بيزنطه ، و منع الاحتفال بعيد الغطاس و حد الشعانين مع انه كان بيشارك فى الأعياد المسيحيه اللى كانت اعياد لكل المصريين وقتها و كان له طبيب خاص قبطى اسمه يعقوب بن نسطاس ، و بعدين فى اخر ايامه بقى يروح دير فى صحرة حلوان ( اسمه دلوقتى دير العريان ) و يقعد هناك يناقش الرهبان اللى اقنعوه بفتح الكنايس و بنا اللى اتهد منها و اطلاق سراح البطريرك زكريا ، فسمح ببنا الكنايس و اطلق سراح البطريرك. و بعدين اعتنق الدرزيه و اعلن انه تجسيد إلاهى على الارض ، و فى الاخر خرج و ما رجعش و اختفى فى ظروف غامضه سنة 1021 بعد ما شيب الأقباط و كل المصريين و خلفه ابنه ابو الحسن الملقب بالظاهر بالله.\n\nالاحوال هديت فى عهد الظاهر بالله و انتهى عصر الاضطهاد و رجعت الحريه الدينيه لمصر و اتعمرت الكنايس اللى اتهدت و اتعاد بنا كنيسة القبر المقدس فى القدس من تانى و رجعت الاحتفالات القبطيه زى ما كانت و كانت الدوله بتشارك فيها و كل المصريين بغض النظر عن ديانتهم و حس الأقباط بالإطمئنان. لكن الفاطميين فرضوا ضرايب راس ( جزيه ) على القسسه و رجال الدين بتوع الكنيسه القبطيه يدفعها عنهم البطريريك فكان البطريك بيحصلها من عامة الأقباط عشان يسددها و بكده عامة الاقباط اكتووا بدفع ضرايبهم و فوقيها ضرايب القسسه كمان. فى الفتره دى اتنقل مقر البطريركيه القبطيه من اسكندريه لمدينة دمرو ( فى محافظة الغربيه ) اللى وصفها الكاتب ساويرس ابن المقفع بإنها \" القسطنطينيه التانيه \" و بعدين اتنقل المقر للقاهره جنب مقر حكم الخلفا و تحت حمايتهم و كل ده حصل فى عهد البابا كرستودولوس (خرسطوذولس) (1046-1077) و بعدين خلفه البابا كيرلس التانى (1078-1092) اتنقل لمقر جديد فى كنيسة القديس ميخائيل فى جزيرة الروضه جنب مصر القديمه .\n\nبعد وفاة العزيز بالله خلفه ابنه المستنصر بالله و فى عهده لعب البطريرك ميخائيل التانى ( الحبيس ) (1092-1102) دور دبلوماسى كبير فى العلاقات ما بين مصر و الحبشه. ففى الايام دى شحت ماية النيل وقلت و عم القحط نواحى مصر بسبب بنا الأحباش سدود على النيل فى بلادهم منعت تدفق مايته على مصر ، فبعت المستنصر البطريرك ميخائيل على الحبشه و معاه هدايا للنجاشى حاكم الحبش. و اتكلم البطريرك مع النجاشى فوافق على فتح سد كان بيمنع تدفق ماية النيل و اتحسنت العلاقات مابين مصر و الحبشه و اتدفقت ماية النيل بالخير على مصر. لكن فى الايام دى كان فيه متعصبين مش راضيهم احوال الأقباط الكويسه و وجودهم فى مناصب كبيره فى الدوله. من المتعصبين دول كان وزير اسمه محمد البازورى و قاضى فى اسكندريه اسمه عبد الوهاب ابو الحسن قعدوا يحرضوا الناس على كراهية الأقباط زى عادة المتعصبين ، لكن اكمن الناس اياميها كانوا مشغولين فى همومهم بسبب القحط و الوبا ما حدش منهم أخد بكلامهم ، فإتغاظ الوزير فراح قابض على البطريرك و عدد من الأساقفه من الوجه البحرى و بعتهم بتهم باطله على القاهره ، فلما شاف الخليفه المستنصر انهم مظلومين و متكاد ليهم طيب بخاطرهم و سابهم ، فإتغاظ الوزير البازورى و امر بقفل كل كنايس مصر بتاعة الأقباط اليعاقبه و المسيحيين الملكانيين ، فإتنكد المسيحيين و ثاروا و اتجمهروا ، و لما لقى الخليفه ان الاضطرابات حا تعم مصر بسبب كيد الوزير و اعماله الاستبداديه قبض عليه و نفاه على تنيس فى بحيرة المنزله و بعد شويه امر بقتله بعد ما اتضح له انه بيهيج و بيحرض المسلمين على الاقباط و ان بسببه حاتقوم فتنه دينيه كبيره فى البلد .\n\nابتدت تحصل مشاكل و اضطرابات فى مصر و بقت مقاليد الحكم الفاطمى فى ايد وزرا كبار. من الوزرا دول كان بدر الدين الجمالى اللى استدعاه المستنصر عشان يوضب احوال مصر. بدر الدين الجمالى كان فى الاصل راجل مسيحى من اصول ارمنليه و سمح لأعداد كبيره من الارمن من الهجره على مصر فعاشوا فيها من التجاره و الصناعه. بدر الدين الجمالى منح الأقباط مزايا كتيره و كلفهم بتنظيم الدواوين بشكل جديد و طلب منهم ظبط الحسابات و تحصيل الضرايب ، و لعب الاقباط ادوار دبلوماسيه مهمه لتحسين علاقات مصر بالنوبه ( السودان ) و الحبشه بإشراف بطريرك الأقباط. بدر الدين الجمالى بنى اسوار لحماية مدينة مصر و القاهره و اتولى بناها مهندس رياضى قبطى اسمه يوحنا الراهب. فى الفتره دى حصلت مشاكل جوه الكنيسه القبطيه نفسها فإتدخل بدر الدين الجمالى و اتحلت المشاكل عن طريق مجمع دينى امر هو بنفسه بعقده.\nفى بقيةالعصر الفاطمى اتدهورت الاحوال فى مصر بسبب انهيار الاقتصاد و انتشار الاوبئه و حصلت فوضى فى القصر الفاطمى نفسه بعد ما حصلت اشتباكات ما بين حرس الخليفه الاتراك و السودانيين و ضاعت هيبة الدوله. و استولى النورمان على سيسيليا (1091) و السلاجقه الترك حلفا الخليفه العباسى استولوا على دمشق و مدن فى الشام ، و بعدين قامت الحروب الصليبيه بعد ما دشنها بابا الكاتوليك اوربان التانى سنة 1095 فهجمت جحافل الصليبيين على الشرق الاوسط و استولت على القدس (1099) و مدن تانيه فى اسيا الصغرى و الشام و اسست مملكة بيت المقدس ، و ده فى الوقت اللى كانت فيه الخلافه الفاطميه عماله تضعف و تقل هيبيتها لغاية ما انتهى امرها سنة 1171 بعد ما غدر صلاح الدين الأيوبى بالخليفه العاضد لدین‌ الله و زاحه عن العرش و اتسلطن هو على مصر ، و بكده سقطت الدوله الفاطميه الشيعيه و قامت الدوله الايوبيه الحليفه للخليفه العباسى السنى فى بغداد ، ودخلت مصر فى معمعة الحروب الصليبيه ، و بطبيعة الحال كان للحروب دى اثر على حياة الأقباط حيث إن الصليبيين كانوا مسيحيين رافعين الصلبان بغض النظر عن كونهم كاتوليك متحالفين مع البيزنطيين و فى خلاف لاهوتى كبير مع الكنيسه القبطيه و بيعادوا الاقباط و بيعتبروهم مهرطقين و خارجين عن المسيحيه. المسلمين بصفه عامه ما كانش عندهم علم بالمواضيع دى نتيجه للجهل المتفشى و لضياع تاريخ مصر القبطى قبل سنة 640 و انحساره عند الأقباط اللى هما كمان كان ضاع منهم قبل كده تاريخ مصر القديم قبل مار مرقس. الحروب الصليبيه خلت الأقباط فى موقف وحش من غير ما يكون ليهم دخل بالموضوع و كانت تحدى تاريخى خطير و جديد اتفرض عليهم.\n\nرغم زوال الدوله الفاطميه اللى كانت مصر فى عصرها دوله مستقله ، فضلت مصر بلد مستقله لحوالى تلت قرون و نص على امتداد العصر الايوبى ( 1169-1250) و العصر المملوكى (1250-1517). الأقباط فى الفتره الفاطميه كان فيهم كتير بيشتغلوا فى دواوين الدوله ، و من ضمن الدواوين دى كانت دواوين الضرايب ، فكان الاقباط مسئولين عن جمع الضرايب اللى بتفرضها السلطات الفاطميه على المصريين، و ده خلق نوع من العداء ضد الاقباط بوصفهم موظفين الدوله اللى بيجبوا الضرايب. فى الظروف دى حاول الفاطميين انهم يستبدلوا الاقباط بمسلمين فى الوظيفه دى المكروهه من عامة الناس لكن ما قدروش إكمن الاقباط كان عندهم خبرات كبيره فى الوظايف الماليه. لما الصليبيين هجموا على الشام و استولوا على بيت المقدس و بقوا مصدر تهديد لمصر زود الفاطميين الضرايب على الناس بسبب التكاليف العسكريه فى الشام. من ناحيه تانيه ، إكمن الصليبيين كانوا مسيحيين و الأقباط كانوا مسيحيين و الاتنين شعارهم الصليب اختلط الموضوع فى دماغ السلطات الفاطميه و بقت تراقب تصرفات الاقباط. الاقباط بطبيعة الحال ماكانلهمش علاقه بالصليبيين الكاتوليك اللى بعد ما استولوا على بيت المقدس منعوا الاقباط من زيارته و زيارة كنيسة القبر المقدس لإنهم كانوا بيعادوهم و بيعتبروهم منشقين ، مع ان على مر التاريخ كنيسة أقباط مصر عمرها ماكانت تابعه لكنيسة روما الكاتوليكيه و لا عمر ماكان بابا روما بطريرك الأقباط عشان ينشقوا عنها ، لكن الصليبيين كانوا معروفين بالتعصب الفظيع و كانوا بيضطهدوا كل اللى يخالف مذهبهم و كانوا بيحاربوا بضراوه كمان مسيحيين فى اوروبا نفسها كانوا بيعتبروهم مهرطقين لإختلاف افكارهم و مذاهبهم.\n\nبعد ما استولى صلاح الدين على الحكم فى مصر افتتح عهده بطرد الموظفين الأقباط من الدواوين . و فرض على الاقباط لبس خاص بيهم و منعهم من ركوب الحصنه و اتدهورت احوال الأقباط لدرجة ان فيهم بقوا يتنازلوا عن اراضيهم فى الارياف لمسئولين كبار فى الدوله عشان يحموهم و غيرهم اضطروا يسلموا عشان يحتفظوا بمناصبهم و منهم كان زكريا بن مماتى اللى اسلم هو و كل عيلته و غير اسمه عشان يحتفظ بمنصبه كمسئول فى ديوان الحرب و بعدين كوزير للماليه فى فتره لاحقه. ابن مماتى ده عاصر اخر الخلفا الفاطميين و عاصر صلاح الدين و كان شاعر و كاتب مميز وساب للتاريخ اقدم سجلات الدواوين فى العصور الوسطى فى مصر. بدأ صلاح الدين يبنى قلعته فى القاهره و اللى بنوها كانوا اتنين مهندسين أقباط هما ابو منصور و ابو مشكور و بنا اسوار القاهره بحجاره من اهرامات و معابد مصريه قديمه فضيع جزء من تراث مصر القديم. و هدم كاتدرائية القديس مرقص فى اسكندريه لكن لأسباب عسكريه مش دينيه ، و بعت حملات عسكريه للصعيد هاجمت مدن و قرى الأقباط و هدت دير القديس سمعان فى اسوان سنة 1173 و إتاسرت اعداد من الأقباط فى الصعيد كان منهم أسقف ، و بيتقال انهم اتباعوا كعبيد ، و اتخربت مدينة قفط. لكن الملاحظ ان صلاح الدين بعد ما انتصر فى معركة حطين على الصليبيين (1187) و اخد بيت المقدس بقى يعامل الأقباط بطريقه كويسه وما بقاش متشدد معاهم بالمنظر الوحش اللى بدا بيه عهده فإداهم دير جنب كنيسة القبر المقدس فى القدس لسه لغاية النهارده تابع للكنيسه القبطيه ، و رجع الاقباط اللى فصلهم من الدواوين لمناصبهم زى ما كانوا ، و رجع للأقباط الثروات اللى صادرها منهم قبل الحرب ، و عين قبطى اسمه صفى الدوله بن أبى المعلى الملقب \" ابن شرفى \" سكرتير خاص ليه .\n\nمع مرور الايام زادت شراسة الحروب الصليبيه إكمن الصليبيين بقوا عايزين يستردوا بيت المقدس اللى طارت من ايديهم و بقت مصر فى حد ذاتها هدف ليهم بحكم انها مركز القوه فى المنطقه، و فى عهد السلطان الايوبى العادل سيف الدين اتعين قبطى اسمه ابن الميقات المعروف بـ \" صفى الدين \" وزير للحرب. و لما استولى الصليبيين على دمياط سنة 1218 وقت الحمله الصليبيه الخامسه اضطهدوا الأقباط اللى كانوا فى المدينه اضطهاد كبير من غير ما يهمهم انهم مسيحيين. لكن بطبيعة الحال الحروب الصليبيه ما وقفتش الحياه فى مصر و بالنسبه للأقباط ما اتوقفش عطائهم العلمى و الثقافى فى المجتمع ، و فى نفس الوقت فضلوا يدافعوا عن هويتهم و ثقافتهم المميزه فظهرت كتب للأجروميه القبطيه و قواميس قبطيه و فتحوا مدارس ملحقه بالكنايس اتحطت فيها مخطوطات قبطيه عشان تساعد التلاميذ. من مشاهير الأقباط فى الفتره دى كانت عيلة \" ولاد العسال \" المثقفه. ولاد العسال دول كانوا بيتقنوا القبطى و اليونانى و العربى ، و ليهم بيتنسب \" الخط السعدى \" ، و فيه تلاته منهم وصلوا لمناصب كبيره فى الدوله الايوبيه.\n\nفى نص القرن التلتاشر هاجم الصليبيين مصر فى حمله ضخمه قادها لويس التاسع ملك فرنسا بنفسه و اتعرفت بالحمله الصليبيه السابعه. الصليبيين احتلوا دمياط و حاولوا يوصلوا للقاهره لكن انهزموا فى المنصوره و اتأسر الملك لويس نفسه فى فارسكور. معركة المنصوره كانت معركه شعبيه خاضها المماليك و المتطوعين المصريين اللى راحوا المنصوره يدافعوا عن بلدهم من كل نواحى مصر. الأقباط شاركوا فى المعركه دى و حاربوا فى صف المسلمين ضد الصليبيين فكان الانتصار لكل المصريين . على امتداد تاريخ الحروب الصليبيه عمر ما قبطى انضم للصليبيين بحجة انهم مسيحيين او أى حجه تانيه و ساهم الاقباط فى القتال بأرواحهم و اموالهم.\n\nبعد وفاة الملك الصالح ايوب اخر سلاطين الدوله الأيوبيه فى مصر وقت الحمله الصليبيه السابعه مسك المماليك الحكم فى مصر و قامت الدوله المملوكيه. حاجه مهمه جداً حصلت فى مصر فى الفتره دى كان قعاد واحده ست على عرش مصر هى شجر الدر و دى كانت اول ملكه تحكم مصر من ايام كليوباترا السابعه. مسك المماليك للحكم فى مصر و تنصيب واحده ست سلطانه على مصر كان تحول ضخم. شجر الدر ما اتنصبتش سلطانه من فراغ لكن نتيجه لجهودها الجباره اللى عملتها وقت الحمله الصليبيه السابعه لحماية مصر بعد ما اتوفى جوزها الصالح أيوب و الصليبيين محتلين دمياط و عايزين يحتلوا كل مصر. تحت ضغوط من بره مصر من الايوبيين فى الشام و الخليفه العباسى فى بغداد و اكمن المماليك كانوا عايزين يثبتوا نفسهم فى الحكم و مش عايزين مشاكل اضطرت شجرة الدر انها تتجوز أتابك الجيش المصرى عز الدين أيبك و تتنازل له عن العرش و تحكم معاه. تطور كبير حصل مع سلطنة عز الدين ايبك كان تعيين اول وزير قبطى فى مصر هو شرف الدين الفائزى.\n\nتنصيب ست سلطانه على مصر و تعين وزير قبطى فى الدوله كانوا تطور اجتماعى كبير حصل فى مصر. تطور مهم تانى كان ان نظام الحكم المملوكى ما كانش نظام وراثى زى ماكان الحال فى الممالك التانيه و ده كان تطور كبير على مستوى العالم مش بس على مستوى الشرق الاوسط. المماليك ما كانوش عرب و بالتالى ما كانتش عندهم حساسيه ضد الستات و اتباع الديانات التانيه و كان طبيعى ان مكانة الستات و غير المسلمين فى مصر تتحسن و يتعاملوا كرعايا للدوله المصريه المستقله. فوق كده المماليك كانوا عادة من اصول مش اسلاميه. استمرت عيلة ولاد العسال فى نشاطها الثقافى و ظهر المؤرخ القبطى الكبير ابن العميد ( جرجس بن العميد ) ( 1202 - 1273 ). الشيخ المكين جرجس بن العميد اللى من اعمدة حركة التأريخ المصريه فى العصور الوسطى كان كاتب ديوان الجيوش المصريه ، و اخوه الاسعد ابراهيم كان كاتب الجيش المصرى فى عهد الملك العادل الأيوبى. ابن العميد عاصر نهايات الدوله الايوبيه و عاصر سلاطين الدوله المملوكيه شجر الدر و عز الدين أيبك و الظاهر بيبرس ، و كتب كتب مهمه عن تاريخ مصر بصفه عامه و عن تاريخ الأقباط بصفه خاصه. ابن العميد اللى كان ضليع فى اللغه القبطيه و العربى أرخ بكتاب مهم هو \" أخبار الأيوبيين \" ، و كتب \" المجموع المبارك \" و ده كتاب كبير أرخ فيه ابن العميد من بداية العالم لغاية عهد الظاهر بيبرس ، الكتاب ده اترجم فى ليدن للاتينى حوالى سنة 1625 ، و كتب \" مختصر البيان فى تحقيق الإيمان \" اللى بيتسمى كمان \" الحاوى \". ابن العميد هو اللى وضح إن لقب \" البابا \" اللى معناه ابو الأباء استخدامه اول مره كان فى مصر لتمييز البطريرك و بعد كده اتنقل لروما و استخدمته الكنيسه الكاتوليكيه. فى سنة 1297 عمل السلطان حسام الدين لاجين الروك الحسامى و هى عمليه لمسح الاراضى الزراعيه لتقدير الخراج ، الروك الحسامى استمر لمدة تمن تشهر و اشرف عليه ادارى قبطى هو \" التاج الطويل \" . و الروك كلمه قبطيه معناها دلوقتى \" فك الزمام و تعديل الضرايب \".\n\nالأقباط كانوا جزء مايتجزأش من المجتمع المصرى ايام المماليك ، وكانوا بصفه عامه مندمجين فى الحياه المصريه ومفيش حاجه كانت بتميزهم عن المصريين المسلمين إلا الدين و طقوسه.السلاطين المماليك كانوا بيعتبروهم جزء من رعيتهم وكانوا بوجه العموم بيحرصوا على إنهم يعاملوهم معامله فيها عدل . وكان الاقباط بيشاركوا فى إحتفالات مواكب وإستقبالات السلاطين و هما شايلين الأناجيل وماسكين شموع . و بتبين أوراق الوثايق اليهوديه اللى اسمها \"الجنيزا\" إنها إتكتبت بإيدين مصريين أقباط و مسلمين. أقباط كتير كانوا بيشتغلوا فى اجهزة الدوله و فى الدواوين الحكوميه و كانوا بيمارسوا نفس مهن المصريين المسلمين و الإتنين كان ليهم حق تملك الأراضى والعقارات زيهم زى بعض. وكان فيه أقباط اغنيا جداً و عندهم جوارى .\n\nجوابات سلطان مصر بتكليف بطريرك الأقباط بتبين مدى احترام الدوله المملوكيه للبطريرك القبطى : \" و لما كانت الحضرة الساميه، الشيخ، الرئيس المبجل، المكرم، الفاضل، الكافي، الثقه، عماد بني المعموديه... أطال الله بقاءه، و أدام على اهل طائفته إرتقاءه... \". و \"الحضرة السامية، القديس، المبجل، الجليل، المكرم، الموقر، الكبير، الديان، الرئيس، الروحانى، الفاضل، الكافى، المؤتمن، عماد بنى المعموديه، كنز الامة المسيحية.. اطال الله تعالى بهجته، و اعلى على اهل طائفته درجته، قد حاز من فضائل ملته أسماها...\" . \nالأقباط (اليعاقبه) كانوا أغلبية المسيحيين فى مصر فى العصر المملوكى و كان ليهم بطريرك بينتخبوه عادة زي ماهما عايزين، وكات مهمته تنظيم العلاقه بينهم وبين نفسهم و بينهم وبين الدولة المملوكيه. أغلبية الأقباط كانوا عايشين فى الصعيد وغالبيتهم كانوا بيشتغلوا فى الزراعه ، وكان عندهم هناك حوالى 82 كنيسه و فى القاهره كان للأقباط حوالى 19 كنيسه و فى الوجه البحرى برضه حوالى 19 كنيسه. وعدد أديرتهم كان حوالى 86 دير.\n\nالمسيحيين الملكانيين كان عددهم صغير وبيتكونوا من مسيحيين من اصول بيزنطيه ومسيحيين من اصول مصريه إعتنقوا المذهب الملكانى وكان ليهم بطريرك بيعين رجالة الاكليروس بتوعه وبيشرف على الكنايس والأديره التابعه لمذهبه . كان للملكانيين عدد صغير من الكنايس فى مصر منها \"كنيسة غبريال الملاك\" و \"كنسية السيده\" و \"كنيسة ماريوحنا\" فى الفسطاط و \"كنيسة مارنقولا\" فى خط البندقانيين. وكان عندهم شوية أديرة.\n\nفى سنة 1517 حصلت مصيبه كبيره فى مصر. سقطت الدوله المملوكيه بعد جيوش الغزاه العثمانليه بقيادة سليم الاول ما هجمت على مصر و احتلتها. الاتراك العثمانليه دول جم من الاناضول وده نفس المكان اللى جه منه البيزنطيين ، و قاعدتهم كانت قسطنطينيه عاصمة البيزنطيين اللى استولوا عليها بعد ما دمروا الدوله البيزنطيه ، و عشان كده العثمانليه و البيزنطيين اتسموا \" روم \". بسقوط الدوله المملوكيه دخلت مصر من تانى فى عصور القهر و الاحتلال بعد ما عاشت مستقله 647 سنه من زمن احمد بن طولون.\n\nفترة الاحتلال التركى كانت فتره مضلمه بطريقه مرعبه لدرجة انه مش معروف بالظبط ايه اللى كان بيحصل فيها للمصريين بعد ما اختفى مؤرخين الدوله المملوكيه من مصر بوفاة ابن إياس سنة 1523 و ابن زنبل سنة 1572 و ماظهرش فى مصر مؤرخ لحوالى 250 سنه لما ظهر عبد الرحمن الجبرتى ( 1822-1754) ايام الحمله الفرنساويه (1798-1801) و محمد على باشا (1769-1849) ، وده فى حد ذاته بيوضح حال مصر فى العصر العثمانلى. فى العصر العثمانى ما عادش فيه حد فى مصر بيكتب ادب او بيأرخ و اختفت عيلة ولاد العسال و غيرها و انحدرت الثقافه اسفل سافلين فى حقبه من اتعس حقب تاريخ مصر . اول حاجه عملها الاتراك العثمانيين لما احتلوا مصر انهم خلعوا ابواب و شبابيك و ارضيات قلعة الجبل و السرايات و البيوت و نهبوا الكتب و المخطوطات و التحف و نقلوا كل ده بالمراكب على قسطنطينيه ، و قبضوا على الفنانيين و الحرفيين و الصنايعيه و البنايين و الكتبه و الموظفين و التجار و المثقفين و حتى لعيبة الشطرنج و غيرهم من غير ما يفرقوا مابين قبطى او مسلم و حبسوهم فى سجون اسكندريه و بعدين رحلوهم بالمراكب على قسطنطينيه و بيتقال انه بكده اختفت من مصر 50 صنعه. بيقول ابن اياس اللى عاصر الاحداث المريعه عن موضوع نقل المصريين لاستنبول : \" ولم تقاس اهل مصر شدة من قديم الزمان أعظم من هذه الشده، ولاسمعت بمثلها فى التواريخ القديمه \" . وزى اى محتل اهتمام العثمانليه كان طبعاً منصب على نهب فلوس المصريين ، فقسموا الاداره على تلت هيئات مهمتها انها تتنافس فى نهب فلوس المصريين عن طريق الضرايب : الوالى القاعد فى القلعه و كان اولهم خاير بك ، و ادارة ديوان العسكر العثمانى ، و بكوات الحكم المحلى و دول كانوا امرا من بقايا المماليك عينوهم فى الحكم المحلى اكمنهم بطبيعة الحال كانوا عارفين أحوال البلد. الكارثه التانيه اللى حلت بالمصريين كانوا العربان اللى دخلهم العرب مصر وقت احتلالهم ليها. لما شاف العربان ان الاوضاع فى مصر مضطربه و النظام متدهور فيها طاحوا فى القرى فى الوجه البحرى و الصعيد و نهبوها و خربوها و كانت مدينة اخميم و اهلها الاقباط ضحيه من ضحاياهم. و فى فتره غبرا لاحقه سيطروا على الوجه القبلى و دخلوا الاقباط فى ذمتهم و بقى العربى من دول يقول للقبطى اللى تحت حمايته \" يا نصرانيى \" و القبطى يقوله \" يا بدويى \" .\n\nاحوال مصر و تاريخها تحت الاحتلال العثمانى معتم بدرجه كبيره بسبب انعدام الكتاب و المؤرخين فى مصر فى الفتره دى. القاهره فى العصر العثمانى بقت مدينه عاديه بعد ما كانت عاصمة الشرق الاوسط و من اهم مدن العالم فى العصر المملوكى. فى الفتره دى قل عدد المصريين سواء اقباط او مسلمين بسبب الفقر و الوبا ، لكن استخدام الاقباط فى الوظايف الاداريه و جمع الضرايب استمر فى العصر العثمانى. فضلت احوال مصر معتمه لغاية تقريباً نص القرن تمنتشار لما ظهر اسم على بك الكبير سنة 1769 اللى طرد الوالى العثمانلى و استقل بمصر و ضم ليها الشام و الحجاز. على بك الكبير كان من مماليك العصر العثمانلى و لما استقل بمصر ابتدت تتضح معالم مصر شويه ، و فى الفتره دى ظهرت اسامى اقباط فى مناصب عاليه زى المعلم رزق اللى كان مستشار مالى لعلى بك الكبير و رئيس دار سك العمله. و ظهر الاخين ابراهيم و جرجس الجوهرى. ابراهيم عمل اول محاوله فى العصر الحديث لإحياء التراث القبطى عن طريق تنظيمه لعملية نسخ لنصوص لاهوتيه قديمه وزعها على الكنايس و قدر يستثمر منصبه فى انه يخلى الباب العالى فى استنبول يطلع فرمان ببنا كاتدرائية القديس مرقص فى حى الأزبكيه اللى بقت مقر رسمى للبطريركيه القبطيه المصريه ، و قدر ياخد تصاريح من الاتراك بتجديد كنايس و اديره. ابراهيم الجوهرى ده كانت ليه اعمال خيريه كتيره استفاد منها الأقباط و المسلمين فى مصر و اتوفى سنة 1797 قبل وصول الحمله الفرنساويه. اخوه جرجس الجوهرى كان رئيس الديوان ايام ابراهيم بك و مراد بك و عاصر وصول الحمله الفرنساويه و محمد على باشا اللى عينه سكرتير مالى ليه. جرجس كانت ليه علاقات كويسه بالفرنساويه و الاتراك و المماليك و حاول انه يخفف الضرايب على المصريين فغضب عليه محمد على باشا و عزله لكن رجع لمنصبه تانى سنة 1809 بسبب كفاءته و فضل فيه لغاية وفاته سنة 1810.\n\nمابين الغزو العربى لمصر سنة 640 و الحمله الفرنساويه سنة 1798 فتره طولها 1158 سنه. بمرور الفتره الطويله دى كانت اوروبا نسيت الأقباط و صراعات الكنيسه القبطيه مع الكنايس البيزنطيه و الكاتوليكيه. لكن الفرنساويه كانوا بيبعتوا ارساليات عشان يحاولوا تحويل الأقباط للمذهب الكاتوليكى و رغم انهم فتحوا مدارس و استخدموا كل الوسايل و من ضمنها الفلوس لإغراء الأقباط على فتح قلوبهم ليهم لكن مانجحوش. فى سنة 1692 كتب قنصل فرنساوى اسمه مولييه كتاب عن مصر قال فيه عن الاقباط انهم اقل جهل و غشومه لكن متشبثين بمذهبهم اللى غيرهم بيعتبروه هرطقه. استمرت محاولات الكنيسه الكاتوليكيه تغير مذهب اقباط مصر للمذهب الكاتوليكى عن طريق المبشرين اللى انتشروا فى القرى المصريه لكن محاولاتخهم مانجحتش غير مع عدد صغير من الافراد. فى القرن التمنتاشر قبل وصول الحمله الفرنساويه مصر عرض بطرس الاول قيصر روسيا على بطريرك الأقباط الاندماج بشرط ان الأقباط يبقوا تحت حماية روسيا ( محميه ). البطريرك سأل مبعوث القيصر : \" طيب مين اللى بيحمى القيصر ؟ \" فلما رد المبعوث بإن ربنا هو اللى بيحمى القيصر قاله البطريرك : \" و احنا ربنا بيحمينا \". رفض الأقباط الإقتراح الروسى و فضلوا انهم يعيشوا فى عزله عن انهم يبقوا وقود للصراع الروسى-التركى فعاشوا منعزلين عن اوروبا لغاية ما غزا نابليون بونابرت مصر. ظهور الفرنساويه فى مصر باعداد كبيره و على مستويات كتيره كان بداية الاتصال ما بين مصر و اوروبا بعد ماعزل العثمانليه مصر عن العالم و فى نفس الوقت كان بدايه الاتصال ما بين الأقباط و اوروبا. فى الظروف دى و مع انهيار الاداره العثمانليه فى مصر حصل تحول جذرى فى احوال الاقباط اللى ابتدوا مش بس يتصلوا بالفرنساويه لكن كمان يندمجوا فى المجتمع المصرى. فى سنة 1798 طلب المعلم جرجس الجوهرى من نابليون بونابرت انه يعمل مساواه ما بين الاقباط و المسلمين فى مصر ، نابليون وافق و شغل اعداد كبيره من الاقباط فى مناصب مهمه و جرجس نفسه اتعين فى منصب كبير فى ادارة جمع الضرايب. نابليون كون مجلس قضائى فى مصر بيتكون من اتناشر عضو كان نصهم اقباط و اترأس المجلس واحد قبطى اسمه المعلم ملطى. الفرنساويه ما عاملوش الاقباط معامله مميزه لكن اذيتهم ليهم ما كانتش زى اذيتهم للمسلمين. و من الشخصيات الغريبه اللى ظهرت فى مصر فى الفتره دى كان واحد قبطى اتعرف بإسم الجنرال يعقوب (1745-1801). الجنرال يعقوب ده كان اسمه المعلم يعقوب حنا و كان مسئول عن الاداره فى اقليم اسيوط و كون نظام بوليسى خاص بيه و وقف جنب مراد بك فى معركة المنشيه قرب اسيوط ضد الاتراك و غلبهم قبل وصول الحمله الفرنساويه. بعد ما اتغلب الاتراك و المماليك على ايد الفرنساويه اتقرب يعقوب من الفرنساويه و ساعدهم و حارب المواليين للأتراك فى المدينه ، فكافئه الفرنساويه اللى كانوا بيسموه كمان \" القبطى \" و سمحوله بتكوين فرقه عسكريه عددها 2000 قبطى دربهم الفرنساويه و كانوا معظمهم من الصعيد ، و رقوه لدرجة عقيد و بعدين لدرجة جنرال. بعد خروج نابليون من مصر و استلم الجنرال كليبر القومانديه العامه فى مصر و بعد ما قتله واحد سورى اسمه سليمان الحلبى حل مكانه الجنرال مينو اللى سمى نفسه عبد الله و طلع الأقباط من الدواوين و عين مكانهم مسلمين و بعد ما اتوقعت اتفاقية 27 يونيه 1801 ما بين الفرنساويه و الاتراك و اللى بيها خرج الفرنساويه من مصر خرج معاهم مع عيلته و صحاب ليه كان من ضمنهم إليوس بقطر صاحب القاموس الفرنساوى-العربى المشهور و اقباط و مسلمين من اللى كانو فى صف الفرنساويه ضد الأتراك. ركب الجنرال يعقوب بارجه انجليزى عشان توصله فرنسا لكن عيى و مات فى السكه فى 16 اغسطس 1801 فحطه الانجليز فى برميل كحول و سلموه للفرنساويه فى مرسيليا فعملوله جنازه عسكريه و دفنوه. بينت المذكرات اللى كتبها ظابط من فرسان مالطه اسمه لاسكارس Lascaris كان بيترجم له على متن المركب ان الجنرال يعقوب طلب من الانجليز انهم يساعدوا مصر لنيل استقلالها ، و لسه لغاية النهارده شخصية يعقوب ده غامضه و عليها جدل لكن المؤكد أنه قاد اول جيش مصرى خالص من ايام الفراعنه.\n\nدخل الاتراك مصر من تانى و دخل قومندانهم نصوح باشا بعساكره القاهره من باب النصر و باب الفتوح و نادى فى عامة الناس \" اقتلوا النصارى \" فهاجت العامه و هجموا على بيوت و محلات الأقباط و نهبوها و قتلوا اعداد من الأقباط فى مناطق بين الصورين و باب الشعريه و الموسكى و فى هيجانهم و عمليات النهب هجموا كمان على المسلمين و حتى المشايخ و نهبوا بيوتهم و دكاكينهم ، و ظهر راجل مغربى لم حواليه المغاربه اللى كانوا عايشين فى القاهره وقتها و هاجموا بيوت الاقباط و نهبوا ممتلكاتهم و صيغة الستات و قتلوا منهم اعداد و فى بولاق مانجيش من الأقباط غير اللى قدروا يجروا و يستخبوا فى معسكرات الفرنساويه و فى الهوجه دى اتنهبت بيوت الأقباط و المسلمين و دكاكينهم من غير تمييز. المحتلين الأتراك قبضوا على المعلم ملطى اللى الفرنساويه كانوا عينوه رئيس للديوان و قتلوه هو و غيره من الأقباط.\n\nمع الاتراك دول دخل مصر راجل اسمه محمد على بوظيفة مساعد قومندان فرقه عسكريه بتتكون من 300 نفر. محمد على ده فضل يترقى فى المناصب لغاية مابقى والى مصر ودخل التاريخ باسم محمد على باشا.فى العصر العثمانى اتدهورت احوال مصر بدرجه كبيره و انتشر فيها الجهل و الاميه و اختفت العلوم و المعارف اللى كانت مزدهره فيها و فوق كده انتشر التعصب الدينى ضد الأقباط. الأتراك نقلوا لمصر تعصبهم ضد المسيحيين فى منطقة الأناضول. لما اتعين محمد على والى على مصر كانت حالة الأقباط يرثى لها من الفقر و الجهل و المعاناه من القهر الدينى. طبيعى ان فيه اقباط زى الجنرال يعقوب و غيره انضموا للفرنساويه ضد الاتراك اللى دمروا مصر و ذلوا شعبها من سنة 1517 لغاية نابليون ماوصل مصر لكن بعد خروج الفرنساويه رجع الاتراك و احتلوا مصر من تانى لكن فى الظروف دى لمع نجم محمد على. بعد محمد على مااتولى حكم مصر سنة 1805 ابتدا ينظم احوالها و يحسن مقاديرها. محمد على فى مشروعه النهضوى شاف الأقباط و المسلمين كرعيه و بالتالى اتحسنت احوال الاقباط و سادت مصر روح جديده. محمد على عين اقباط كتير فى الاعمال الحسابيه و عين المسلمين فى الاعمال الاداريه و عين اليهود مشرفين على خزاين الحكومه و لما اتوسعت المصالح و الدواوين زاد عدد الموظفين الأقباط فى الحكومه. مشروع محمد على الحضارى قام على الاستفاده من كل امكانيات مصر و المصريين مش على التمييز و القهر و التفرقه. محمد على ابطل الاضطهادات و كان بيعاقب اللى بيحاولو يعملوا فتن دينيه عقاب جامد و طلع الشيخ اسماعيل الوهبى رسايل بتطالب بوقف اضطهادات الاقباط بحجة انهم ناصروا الفرنساويه ضد الاتراك زى ما شنع عليهم الاتراك و ديولهم اللى بطبيعة الحال ماكانش على اهوائهم الاستبداديه الاستعماريه ان مصر تكون دوله مستقله زى ماكانت قبل مايغزوها فى 1517. عدد سكان مصر فى الفتره دى كان حوالى 5 مليون و الاحصا اللى عمله البطريرك وقتها ظهر فيه ان عدد الاقباط كان حوالى 217 الف. الاحصاءات اللى اتعملت بعد كده بينت ان عدد سكان مصر ابتدا يزيد من وقت محمد على. فى احصا سنة 1883 طلع العدد 6.806.381 ، و فى احصا سنة 1897 وصل عدد المصريين لـ 9.654.323. لغاية القرن التسعتاشر عاش غالبية الاقباط منعزلين فى قرى مصر و فى احياء معينه فى المدن.\n\nفى عهد الخديوى عباس حلمى الاول فى سنة 1852 اتوفى البطريرك بطرس السابع بعد ما قعد على كرسى الكرازه المرقسيه 42 سنه و حل مكانه الانبا كيرلس الرابع رغم معارضة اساقفه و قسسه لكن الانبا كيرلس فى فترة السبع سنين اللى قعدها على كرسى الكرازه عمل اصلاحات كتيره و عشان كده اتلقب بالكبير و ابو الإصلاح. فى عهده لما حصلت مشكله مابين مصر و الحبشه على ماية النيل كلفه الخديوى سعيد انه يروح الحبشه عشان يحل المشكله. دى ماكانتش اول مره تتدخل الكنيسه المصريه لحل مشكله مابين مصر و الحبشه ، فى العصر الفاطمى و العصر المملوكى لعبت الكنيسه المصريه الدور ده كذا مره و حمت مصر من القحط و المجاعه. سعيد باشا اللى حكم مصر من سنة 1854 سمح للمصريين مسلمين و أقباط بدخول الجيش اللى كان اياميها مسيطر عليه الشراكسه و من ضمن اللى دخلوا الجيش وقتها كان احمد عرابى. لكن بيتقال ان الأنبا كيرلس طلب من سعيد باشا إعفاء الاقباط من دخول الجيش لكن الأنبا كيرلس نفى انه طلب حاجه زى دى من الخديوى و الأغلب ان سبب اعفاء الأقباط انهم اتعرضوا لمضايقات فى الجيش المسيطر عليه الشراكسه و الاتراك اللى هما نفسهم كانوا بينافسوا بعض و بطبيعة الحال كانو شايلين من الأقباط اللى ناصروا الفرنساويه. من الشخصيات القبطيه اللى ظهرت فى الفتره دى كان بطرس غالى اللى اتعين سكرتير لنظارة الحقانيه سنة 1879 و بعدين بقى وكيلها سنة 1881 و اخد لقب الباشاويه سنة 1882. بطرس غالى كان اول قبطى ياخد الباشاويه فى تاريخ مصر. و لما قامت الثوره العرابيه بطرس غالى كان ليه موقف وطنى و من مناصرين الثوره و كان فى وفد العرابيين اللى راح يتفاوض مع الخديوى توفيق.\n\nبوجه عام اتحسنت احوال الاقباط و كل مصر فى عصر الخديويين و فضلت الاوضاع كويسه لغاية ماابتلت مصر بإحتلال تانى. ففى سنة 1882 دك الانجليز اسكندريه و دخل الجيش البريطانى مصر ضمن احداث الثوره العرابيه و احتل الانجليز مصر. المستعمرين الجداد مشيوا على خطة فرق تسد و محاربة التعليم و الصناعه عشان تبقى مصر عايشه فى حضيض التعصب و الجهل و الفقر. المجتمع المصرى فى اواخر القرن تسعتاشر و بداية القرن العشرين كان مجتمع خامل بتبرز فيه الحياه الدينيه عن الحياه المدنيه و حالة الست القبطيه ماكانتش بتختلف عن حالة الست المسلمه و هما الاتنين كانوا عايشين فى ظلمات البراقع و الاميه و الخرافات و ماكانوش بيخالطوا الرجاله و كانت فى بيوت الاتنين أوده اسمها \" منظره \" بيقعد فيها الضيوف الرجاله بعيد عن الستات. كل مصر ماكانش فيها غير تلت مدارس ثانوى فى القاهره و اسكندريه. الكتاتيب كانت لسه منتشره فى الارياف و الاقاليم و كان للأقباط كتاتيب خاصه بيهم بيتعلموا فيها الصلوات و الأدعيه المسيحيه و مبادىء القرايه و الكتابه. مصر تقريباً ماكانش فيها مصرى غنى حيث ان كل الاغنيا كانوا ياإما أتراك او عائلات تركيه-مصريه مخلطه. الاغنيا كانو بيصيفوا فى استنبول و مصر كانت بتدفع جزيه لتركيا. لكن الثقافه الاوروبيه الحديثه كانت ابتدى يشع نورها فى مصر و يتأثر بيها المثقفين خاصة بعد نزوح كتاب مسيحيين من الشام لمصر كانوا هربانين من الطغيان التركى و اصدروا كتب و مجلات عصريه بتتكلم عن الادب و العلم الحديث. دخول المذهب البروتيستانتى مصر عن طريق الاوروبيين كان ليه هو كمان اثر على الاقباط. شويه شويه مع مرور الوقت ابتدا الاقباط يهتموا بإحياء اللغه القبطيه و يعملوا اصلاحات كنسيه بعد الكنيسه المصريه ماكانت اتجمدت لقرون و فضلت على شكلها من العصر البيزنطى ، و بقى من بين الأقباط موظفين كبار و محاميين و دكاتره و كتاب و غيرهم إذدهرت بيهم مصر. فى سنة 1908 اتعين بطرس غالى رئيس وزرا فكان اول قبطى يمسك المنصب ده من وقت احتلال الانجليز مصر. لكن الانجليز استخدموا تحريض الأقباط ضد المسلمين و تحريض المسلمين ضد الأقباط و زى بطرس الاول ما عرض على الاقباط حطهم تحت حماية روسيا عرض الانجليز نفس المشروع على الأقباط و زى مارفضوه الأقباط اول مره رفضوه تانى مره. الانجليز بقوا يطلعوا احصاءات مش ضروريه عن عدد الموظفين الأقباط و الموظفين المسلمين و يألبوا الطرفين على بعض فبقى المسلمين من جهه و المسيحيين من جهه يعملوا مؤتمرات يزايدوا فيها على بعض و يطالبوا بمزايا طائفيه ، و بكده قدر الانجليز زى اى حاكم مستبد انهم يلهو المصريين مسلمين و اقباط فى حاجات بعيده عن طلب الاستقلال و الدستور و الحريه ، و فى الظروف دى انتشر التعصب الدينى من تانى و وصل لذروته بإغتيال بطرس غالى اول رئيس وزرا قبطى فى 21 فبراير 1910. صحيح بطرس غالى اتقتل لأسباب سياسيه اكتر منها دينيه لكن اغتياله من غير شك كان ضربه مؤلمه لأقباط مصر. لكن برضه فى الظروف دى و رغم حالة التخلف اللى كانت سايده مصر ظهرت قوه وطنيه مصريه اندمج فيها الأقباط من امثال ويصا واصف و مرقس حنا وغيرهم و وصلت لذروتها فى ثورة 1919 اللى كان من زعمائها القبطى القناوى مكرم عبيد اللى كان اسمه الأصلى \" وليم مكرم عبيد \" لكن شطب اسم وليم كتعبير عن موقفه المناهض للاستعمار البريطانى. فى 1919 اترجت كل مصر و اتحد كل المصريين أقباط و مسلمين و رفعوا علم الثوره اللى كان عليه هلال و صليب و بقى القسسه يخطبوا فى الجوامع و الشيوخ يخطبوا فى الكنايس. مصر فى 1919 انفجرت زى البركان فى وش القهر اللى عانت منه كل طوايف المصريين مع معاناه اضافيه للأقباط من وقت ماضاع استقلال مصر على ايد المستعمرين الرومان و البيزنطيين و العرب و الأتراك و الانجليز اللى استباحوا ارض مصر و شعب مصر.\n\nالثقافه القبطيه ثقافه عريقه بتمتد جذورها لمصر الفرعونيه و هى ثقافه ماهياش هشه و دليل كده انها اتماسكت و وقفت بصلابه لحوالى 2000 سنه قدام كل محاولات التهميش و حتى التدمير بطريقه ممكن تتوصف بإنها اعجازيه. كل اللى استعمروا مصر من رومان و بيزنطيين و عرب و اتراك و فوقيهم الارساليات الكاتوليكيه حاولوا يفنوا الثقافه القبطيه و استخدموا كل اساليب الخسه و الترهيب لكن ماقدروش. قوة الثقافه القبطيه ماكانتش بسبب قوه عسكريه او قدرات حربيه بيتمتع بيها الأقباط لكن كانت نابعه من إيمان و تشبث بالقوميه القبطيه اللى مركزها كان عبر تاريخ مصر القبطيه الكنيسه المصريه القبطيه. سلاح الاقباط ماكانش سيف و لا رمح لكن كان التعبير الحضارى بحاجات زى ايقونه او حته قزاز مرسومه عليها رسومات بسيطه. عطاء الثقافه القبطيه عمره مااتوقف و شارك الأقباط مشاركه حضاريه فى كل مراحل التاريخ المصرى حتى و هما تحت اشد الضغوط. تاريخ مصر القبطيه هو تاريخ الشعب القبطى بمعناه الاثنولوجى و الثيولوجى ، هو تاريخ و حضارة و ثقافة شعب واجه تحديات كبيره عبر عشرين قرن قدم فيها تضحيات ضخمه و الاف الشهداء فى سبيل عدم التنازل عن وجوده و ارضه و كنيسته.\n\n\nHolbl, Gunther, A History of The Patolemaic Empire , Routledge, London & New York 2007, ISBN 978-0-415-23489-4\n\n", "title": "تاريخ مصر القبطيه"}
{"id": "26333", "url": "https://arz.wikipedia.org/wiki?curid=26333", "text": "فاتت جنبنا\n\nفاتت جنبنا\nفاتت جنبنا، فاتت.. جنبنا انا وهو، انا وهو \nوضحكت لنا، ضحكت لنا.. لنا أنا وهو، انا وهو\n\nرديت وكمان رديت .. وفضلت أرد أرد لحد ما فاتت\n\nونسيت روحي وصحيت .. أتاريها خذت الشمس وغابت\n\nوانشغلت وقبل ما يطول انشغالي\n\nروحت سائل روحي وإحترت فى سؤالي\n\nأنا بافكر ليه؟ وبشغل روحي ليه؟\n\nأعرف منين إنها قاصداني أنا مش هو.. مش هو\n\nوأعرف منين أن الضحكة دي مش له هو.. له هو \nوليه أنا؟ ليه أنا؟ ليه ليه مش هو؟\n\nمرة تانية برضو صدفة .. كنت أنا وهو فى طريقنا\n\nشوفنا خطوة حلوة حلوة، حلوة جاية وضل تالت، ضل تالت، بيسابقنا بيسابقنا\n\nالتفتّت لقيتها هي، التفتّت لقيتها هي.. حاجة مش معقولة هي .. هي\n\nوابتديت أسمع فى قلبي في قلبي .. لحن حب، لحن حب... لحن حب جديد عليا جديد عليا\n\nسمعت منها كام كلمة .. ما قالتش منهم ولا كلمة\n\nبس أنا حسيت، حسيت .. ولأول مرة انا حسيت، ولاول مرة باعيش وباحس\n\nولقيتني بادوب وبادوب، فى كلام الهمس بادوب.. في كلام الهمس إللى مالوش حس\n\nضحكت تاني نفس الضحكة وراحت ماشية\n\nزي الدنيا ما تيجي فى ثانية وتمشي فى ثانية\n\nبصيت لصاحبي لقيته جنبي وماهوش جنبي\n\nعايز يقول كلمة إتقالت جوه فى قلبي\n\nكنت عايز أسأله .. هو كمان حس بيها وانشغل هو كمان حس بيا وانشغل.. هو كمان هو كمان\n\nورجعت أقول.. رجعت أقول\n\nأنا بافكر ليه؟ وبشغل روحي ليه؟\n\nأعرف منين إنها قاصداني أنا مش هو.. مش هو\n\nوأعرف منين أن الضحكة دي مش له هو.. له هو \nوليه أنا؟ ليه أنا؟ ليه ليه مش هو؟\n\nروحت أنا روحت .. روحت أنا، انا روحت\n\nروحت مش عارف مالي مش عارف مالي\n\nما اعرفش إيه اللى جرالي إيه إللي جرالي ؟\n\nفرحان عايز أضحك .. مهموم عايز أبكي\n\nلا دموعي طايلها .. ولا لاقي حتى أشكي\n\nحبيتها أيوه أنا حبيتها .. مش قادر أنسى ضحكتها\nحبيتها.. حبيتها.. ايوة انا انا انا حبيتها.. \nمش قادر.. مش قادر انسى ضحكتها\n\nمش يمكن دي فرحة عمري .. والفرحة ما صدقت لقيتها\nكان فين اليوم ده غايب عني .. كان فين ؟ \nتسلم لي وتسلم ضحكتها\n\nوبعد يومين ابتدا قلبي .. يصحى من الفرحة وصحاني\n\nيسألني امتى ح نشوفها .. وأنا أقول له نشوفها فين تاني؟\n\nوالليالي دوبتني وشيبت فكري وظنوني\n\nلما طيف الغيرة شوفته بيترسم قدام عيوني\n\nإن لقيت صاحبي بيضحك أقول، دي لازم قابلته\nوإن لمحت فى عينه شكوى أقول دي لازم خاصمته\n\nما لقتش طريق قدامي قدامي يرحمني من العذاب\n\nغير إني أدور وأسال .. آه.. آآآآه \nوأعرف منها الجواب\n\nوعرفت طريقها عرفته عرفته عرفته، عرفته..\nوشقيت على بال ما عرفته عرفته، عرفته \nوبعتّت كلمتين .. مش أكتر من سطرين ..\n\nقولت لها ريحيني قولي لي أنا فين ..\n\nوجاني الرد !\nوجااااااااني \nجاني الرد ! \nوجاني الرد جاني ولقيتها بتستناني !\nوجاني الرد جاني ولقيتها بتستناني !\n\nوقالت لي أنا من الاول\n\nباضحك لك يا اسمراني .. يا اسمرااااني\n\nأنا.. أنا أيوه أنا أنا \nأنا أنا أنا أنااااا مش هو ❤️\n\n", "title": "فاتت جنبنا"}
{"id": "26334", "url": "https://arz.wikipedia.org/wiki?curid=26334", "text": "حاول تفتكرنى\n\nحاول تفتكرنى\n\nانا اللى طول عمرى بصدق كلام الصبر فى المواويل\nوانا اللى طول عمرى بقول الحب عمره طويل\nمن كتر ماكان الحب واخدنا\n\nوكل حلاوه الدنيا فى ايدنا\nلا فكرنا زمان يعاندنا\n\nولا ايام تقدر تبعدنا\n\nوعشنا الحب بالأيام\nوكل بكره فيه احلام\n\nواتارى كل ده اوهام...\nوسافر من غير وداع\n\nفات فى قلبي جراحه\nدبت فى ليل السهر\nوالعيون ما ارتاحوا\nو منين نجيب الصبر يااهل الله يداوينا\nاللى انكوى بالحب قبلينا يقول لينا\n\nوسافر من غير وداع...\nحبيبى...\n\nوالله لسه حبيبى...\nوالله وحبيبى مهما تنسى حبيبى...\nوالله وحبيبى عمرى ما انسى حبيبى...\nابقى افتكرنى... حاول تفتكرنى...\nولو مريت فى طريق مشينا مره فيه\nاو عديت فى مكان كان لينا ذكرى فيه\n\nابقى افتكرنى... حاول تفتكرنى...\nدى ليالى عشناها\nابداً مش حنساها\n\nعلى بالى يا حبيبى\nعلى بالى ايام و ليالى\n\nعلى بالى ليل و نهار\n\nوانت على بالى...\nومنين نجيب الصبر يااهل الله يداوينا\nاللى انكوى بالحب قبلينا يقول لينا\nوسافر من غير وداع...\nبعدنا بعدنا ليه؟ تعبنا!\nقول قول قول من ايه\nمن الشك يا عنيا\n\nمن كلمه قالوها عليا\nمن الغيره يا عنيا\n\nدي الغيره ياما عملت فيا\nحبيبى... مهما شوقى يطول يا حبيبى...\nحاقضل اقول يا حبيبى...\nابقى افتكرنى... حاول تفتكرنى...\nولو مريت فى طريق مشينا مره فيه\n\nاو عديت فى مكان كان لينا ذكرى فيه\nابقى افتكرنى... حاول تفتكرنى...\n\nدى ليالى عشناها\n\nابداً مش حنساها\n\nعلى بالى يا حبيبى\n\nعلى بالى ايام و ليالى\n\nعلى بالى ليل و نهار\nوانت على بالى...\nومنين نجيب الصبر يااهل الله يداوينا\nاللى انكوى بالحب قبلينا يقول لينا\nوسافر من غير وداع...\nمن اليالى من بعدك واللى جرالى\n\nسهرنى الشوق دوقنى الشوق طعم الحرمان فى الليالى\n\nياما ايام ضاعت يا سلام\n\nفى عذاب والام سهران ما بنام\n\nقضيت الليل مع قمر الليل ونجوم الليل نحكى فى كلام\nياما قلت عنك وغلبت شكوى منك\n\nوحياه الغالى عندك...\n\nابقى افتكرنى... حاول تفتكرنى...\nولو مريت فى طريق مشينا مره فيه\n\nاو عديت فى مكان كان لينا ذكرى فيه\nابقى افتكرنى... حاول تفتكرنى...\nدى ليالى عشناها\n\nابداً مش حنساها\nعلى بالى يا حبيبى\n\nعلى بالى ايام وليالى\nعلى بالى ليل ونهار\nوانت على بالى...\nومنين نجيب الصبر يااهل الله يداوينا\nاللى انكوى بالحب قبلينا يقول لينا\nوسافر من غير وداع...\nتعالا... تعالا... تعالا... تعالا... تعالا... \nخلي الشمس مع ابتسامتنا تطلع و تنور دنيتنا\nتعالا... تعالا... تعالا... تعالا... تعالا...\n\nليه نقول ان الفراق مكتوب علينا والحياه قدامنا\nليه نسلم نفسنا للياس ونقول انظلمنا؟ ليه نقول انظلمنا\nتعالا... تعالا... تعالا... تعالا... تعالا...\n\nخلي الدنيا تشوف فرحتنا\nخلى الدنيا تقول حكايتنا\nتعالا... تعالا... تعالا... تعالا... تعالا...\nياللى وانت بعيد معايا نفسى يوم تسمع ندايا\nوان ماقدرتش تيجى تانى\n\nونسيت زمانى ونسيت مكاني...\nابقى افتكرنى... حاول تفتكرنى...\nولو مريت فى طريق مشينا مره فيه\nاوعديت فى مكان كان لينا ذكرا فيه\nابقى افتكرنى... حاول تفتكرنى...\nدى ليالى عشناها\nابداً مش حنساها\nعلى بالى يا حبيبى\n\nعلى بالى ايام و ليالى\nعلى بالى ليل و نهار\nوانت على بالى...\nومنين نجيب الصبر يااهل الله يداوينا\nاللى انكوى بالحب قبلينا يقول لينا\nوسافر من غير وداع\n", "title": "حاول تفتكرنى"}
{"id": "26335", "url": "https://arz.wikipedia.org/wiki?curid=26335", "text": "موعود\n\nموعود\n\nموعود موعود\n\nموعود معايا بالعذاب موعود يا قلبي\n\nموعود ودايما بالجراح موعود يا قلبي\nولا بتهدا ولا بترتاح في يوم يا قلبي\n\nوعمرك ما شفت معايا فرحه\n\nكل مرة ترجع المشوار بجرح\n\nوالنهارده جي تقول انسى الآهات\n\nجي تقوللي يللا بينا الحب فات\n\nوميل وحدف منديله كاتب على طرفه أجيله\n\nوأمانة يا دنيا أمانة تاخدينا للفرحة أمانة\n\nوتخلي الحزن بعيد عنا\n\nوتقول للحب استنانا استنى\n\nتاني تاني تاني ح نروح للحب تاني\n\nوالنار والعذاب من تاني\n\nوتاني تاني تاني\n\nح نروح للحيرة تاني تاني\n\nونضيع ونجري ورا الأماني\n\nويغيب القمر ونعيش السهر وآهات الألم فى ليالي الندم\n\nيا ليل يا حضن السهارى\n\nياللي شفت فى عنيه الدموع\n\nوأنا دايما راجع وحيد\n\nياليل ياحضن السهارى خلي فجر الحب يطلع بدري\n\nيملا مشوارنا الجديد\n\nوأمانة يا دنيا أمانة تاخذينا للفرحة أمانة\n\nوتخلي الحزن بعيد عنا وتقوللي للحب استنانا\n\nوميل وحدف منديله ميل كاتب على طرفه أجيله\n\nوامانة يا دنيا أمانة تاخدينا للفرحة أمانة\n\nوتخلي الحزن بعيد عنا وتقوللي للحب استنانا استنى\n\nوابتد وابتدا المشوار\n\nوآه يا خوفي من اخر المشوار آه يا خوفي\n\nجنة ولا نار آه يا عيني\n\nرايح وأنا محتار آه يا خوفي\n\nواتقابلنا والحياة قدام عنينا حلوة\n\nواتقابلنا والكلام فوق الشفايف غنوة\n\nكل حاجة فكرت فيها فى لحظة واحدة ردت عليها\n\nبنظرة حلوة من عينها\n\nالامان فى عنيها حسيت أني عديت للامان\n\nالحنان خد مني وادفى ياللي محروم من الحنان\n\nوالقمر طلع والخوف بعد والهوى دفي والليل سمع\n\nأمانة يا دنيا أمانة تاخدينا للفرحة أمانة\n\nوتخلي الحزن بعيد عنا وتقوللي للحب استنانا استنى\n\nميل وحدف منديله\n\nشوف بقينا فين يا قلبي\n\nوهي راحت فين\n\nشوف خدتنا لفين يا قلبي وشوف سابتنا فين\n\nفى سكة زمان راجعين فى سكة زمان\nفى نفس المكان ضايعين فى نفس المكان\n\nلا جراحنا بتهدا يا قلبي\n\nولا ننسى اللى كان يا قلبي شوف\n\nبتصحي الطريق خطاوينا وأنين السنين\n\nوالسما بتبكي علينا والناي الحزين\n\nحتى نجوم ليالينا والقمر غايبين\n\nوتاني تاني تاني راجعين أنا وانت تاني\n\nللنار والعذاب من تاني\n\nوتاني تاني تاني راجعين للحيرة تاني\n\nهايمين بنجري ورا الأماني\n\nويغيب القمر ونعيش السهر وآهات الألم فى ليالي الندم\n\nوأمانة يا دنيا أمانة تداوينا من جرح هوانا\n\nوتخلي الحب بعيد عنا ولا نستناه ولا يستنانا\n\nأمانة\n\n", "title": "موعود"}
{"id": "26336", "url": "https://arz.wikipedia.org/wiki?curid=26336", "text": "زى الهوا\n\nزى الهوا\n\nزي الهوى يا حبيبي زي الهوى .. واه من الهوى يا حبيبي اه من الهوى\n\nوخدتني من إيدي .. يا حبيبي ومشينا\n\nتحت القمر غنينا .. وسهرنا وحكينا\n\nوف عز الكلام .. سكت الكلام .. واتاريني\n\nماسك الهوى بإيديٌ ماسك الهوى\n\nواه من الهوى يا حبيبي اه من الهوى ..\nوخدتني ومشينا والفرح يضمنا .. ونسينا يا حبيبي مين انت ومين انا\n\nحسيت ان هوانا حيعيش مليون سنة\n\nوبقيت وانت معايا الدنيا ملك إيديٌ .. امر على هواية تقول امرك يا عنيٌ\n\nوف عز الكلام .. سكت الكلام .. واتاريني\n\nماسك الهوى بإيديٌ ماسك الهوى\n\nواه من الهوى يا حبيبي اه من الهوى ..\nخايف .. ومشيت وانا خايف .. إيدي بإيدك وانا خايف\n\nخايف على فرحة قلبي .. خايف على شوقي وحبي\n\nوياما قلت لك انا .. واحنا فى عز الهنا\n\nقلت لك يا حبيبي\n\nلانا قد الفرحة دٌية .. وحلاوة الفرحة دٌية\n\nخايف لفي يوم وليلة .. مالاقكش بين ايدٌية\n\nتروح وتغيب .. تغيب عليٌ يا حبيبي .. يا حبيبي\n\nوؤلتلي يا حبيبي ساعتها .. دي دنيتي انت اللى مليتها\n\nوف عز الكلام .. سكت الكلام .. واتاريني\n\nماسك الهوى بإيديٌ ماسك الهوى\n\nواه من الهوى يا حبيبي اه من الهوى ..\nوخدتني يا حبيبي .. ورحت طاير طاير\n\nوفتني يا حبيبي .. وقلبي حاير حاير\n\nوقلت لي راجع .. بكرة انا راجع\n\nوفضلت مستني بأمالي .. ومالي البيت بالورد\n\nبالشوق .. بالحب .. بالاغاني يا حبيبي .. يا حبيبي .. بالاغاني\n\nبشمع قايد .. بأحلى كلمة فوق لساني\nكان دا حالي ياحبيبي يا حبيبي .. لما جيت\n\nرددنا الغنوةالحلوة .. الحلوة سوى\n\nودبنا مع نور الشمع .. دبنا سوى\n\nوذقنا حلاوة الحب .. ذقناها سوى ..\n\nوفلحظة لقيتك يا حبيبي ..\n\nزي دوامة هوى ..\n\nرميت الورد .. طفيت الشمع .. يا حبيبي\n\nوالغنوة الحلوة .. ملاها الدمع .. يا حبيبي\n\nوف عز الامان .. ضاع مني الامان .. واتاريني\n\nماسك الهوى بإيديٌ ماسك الهوى\n\nواه من الهوى يا حبيبي اه من الهوى ..\n\nزي الهوى يا حبيبي زي الهوى ..\n\nواه من الهوى يا حبيبي اه من الهوى\n", "title": "زى الهوا"}
{"id": "26337", "url": "https://arz.wikipedia.org/wiki?curid=26337", "text": "نبتدى منين الحكايه\n\nنبتدى منين الحكايه\n\nلو حكينا يا حبيبي .. نبتدي منين الحكايه\nاحنا قصه حبنا.. ليها اكتر من بدايه\n\nعشنا فيها يا ما عشنا .. شفنا فيها .. يا ما شفنا\nلكن مشينا وكملنا .. مشوار الحب ووصلنا\n\nوالدنيا ما قدرت تعاندنا .. وتفرق بينا وتبعدنا\nتعالى نقول لغيرنا .. انا وانت ازاي قدرنا\n\nنبعد عن اى عذاب .. ونعيش على طول احباب\nنحضن فرحتنا سوا .. ونخلي الحب شباب\n\nوقابلنا انا وانت فى مشوارنا .. حاجات كتير جرحت غيرنا\nالغيره وظنونها .. واللي بيجرى منها\n\nفى يوم ما قربت منا .. بعدها حبنا عنها\nوقابلنا الحاسدين وشافونا .. ولا هانش عليهم يفوتونا\nوقالوا علينا قالوا يا ما قالوا .. وهوانا ولا اتغير حاله\nوتسافر واسافر .. وايام يطول السفر\n\nوقلوبنا بتتقابل .. مع كل طلعه قمر\n\nوان جت خطوتنا تغربنا .. حلاوه الشوق بتقربنا\n\nومنين يجينا الخصام ؟.. ومنين يجينا البعاد\nواحنا بين قلوبنا .. كل لحظه ميعاد\n\nتعالى نقول لغيرنا .. انا وانت ازاي قدرنا\nنبعد عن اى عذاب .. ونعيش عل طول احباب\n\nنحضن فرحتنا سوا .. ونخلي الحب شباب\n\nوفي لحظه وقفنا وابتدا خوفنا\nولقينا حوالينا الدنيا ضباب .. وليل وقلب جريح\n\nزي اوراق الشجر وقت الخريف .. رماها الريح\n\nسالنا روحنا ليه .. اكبر من حبنا .. ايه .. ايه\nلكن مطالش الخوف بينا .. وعرفنا وشفنا وحسينا\n\nانت شايف الحب كله عيون .. وهمس لكن انا شايف\n\nاحلى كلام عشاق يا حبيبي .. هو كلام الشفايف\nانت وانت جنبي فى كل ميعاد .. بيجمعنا بتروح بعيد ويا التنهيد\nوانا بشوف لقانا هو اثنين سوا.. دايبين فى لمسه ايد\n\nبتقولي بخاف نمشي ونبعد .. دا الهوى جبار يلعب بينا\n\nخايف من ايه\nفى اجمل ايه .. من حضن يدفينا\nبتقولي شوف القمر ويايا شوف القمر\n\nاللى كل العاشقين .. سهروا الليالي ليه\nحلو القمر حلو .. بس احلى من القمر ..\n\nلو نخلي عمرنا يوم ندوق الحب فيه\n\nواتبدد خوفنا .. من بعد وقوفنا\nوبدقه قلوبنا .. عرفنا ايه الدوا\n\nوعشنا الحب خيال .. وحقيقه سوا\n", "title": "نبتدى منين الحكايه"}
{"id": "26338", "url": "https://arz.wikipedia.org/wiki?curid=26338", "text": "اى دمعة حزن لا\n\nأى دمعة حزن لا\n\nأى دمعة حزن لا لا لا لا .. أى جرح فى قلب لا لا لا لا\n\nأى لحظة حيرة لا لا لا لا .. حتى نار الغيرة لا لا لا لا\n\nعايشين سنين أحلام .. دايبين فى أحلى كلام\n\nلا عرفنا لحظة ندم .. و لا خوف من الايام\n\nو قلبى دق دق دق .. قلت مين على البيبان دق\n\nقاللى افتح ده الزمان .. قلت له يا قلبى لا\n\nجى ليه يا زمان .. بعد ايه يا زمان\n\nمن كام سنة قلبى و أنا .. عايشين هنا من كام سنة\n\nمن كام سنة دنيا الهنا .. بتضمنا من كام سنة\n\nو قال ايه جاى الزمان يداوينا .. من ايه جى يا زمان تداوينا\n\nدا الأمل فى عينينا .. و الفرح حوالينا\n\nسأل الزمان و قال .. ايه غير الأحوال\n\nقلنا له حبينا حبينا .. و ارتحنا و نسينا الجرح بتاع زمان\n\nاحنا احنا احنا اللى امنا للزمان احنا\n\nاحنا احنا اللى وخد منا الامان و جرحنا\n\nو احنا اللى طاوعنا احنا و عمره فى يوم ما ريحنا\n\nولا ملامة علينا لا ملامة دا احنا تعبنا و دوبنا ياما\n\nو اما نادينا عليه يداوينا عمره ما فكر فى يوم يجينا\n\nو أدينا عايشين و بقينا عاشقين .. لا جراح فى قلوب و لادمع حزين\n\nو لما دق الحب بابنا .. الربيع نور شبابنا\n\nوقال ايه جى الزمان الزمان يداوينا .. من ايه جى يا زمان تداوينا\n\nدا الأمل فى عينينا و الفرح حوالينا\n\nسأل الزمان و قال ايه غير الأحوال\n\nقلنا له حبينا حبينا حبينا .. و ارتحنا و نسينا ارتحنا و نسينا\n\nالجرح بتاع زمان\n\nوفى ليلة مش ناسيها .. سهران الفرح فيها\n\nجانى الزمان و معاه هدية .. فرحت بيها حبيبي الأولانى\n\nسافرت كتير معاه .. بأحلامى فى هواه\n\nسقيته من حنانى .. و بنيت معاه أمانى\n\nو قلت يا ريت يا دنيا .. تدينى عمر تانى\n\nو صحيت على العذاب .. لقيت الفرح غاب\n\nو الحب يا عينى داب .. أتارى الزمان كداب\n\nوقدرت يا زمان .. فى رحلة النسيان\n\nأنسى اللى كان و أرتاح .. و أبعد عن الأحزان\n\nشوف يا قلبى .. شوف يا قلبى .. شوف يا قلبى\n\nشوف الدنيا يا قلبى حلوة ازاى بالحب بالحب يا قلبى\n\nعمرك شفت قمر سهران .. غير للعشاق\n\nو لا نجمة جايبة كلام .. غير للمشتاق\n\nكل العاشقين زينا عايشين .. لا جراح فى قلوب و لادمع حزين\n\nوقال ايه جى الزمان يداوينا .. من ايه جى يا زمان تداوينا\n\nدا الأمل فى عينينا و الفرح حوالينا .. سأل الزمان و قال ايه غير الأحوال\n\nقلنا له حبينا حبينا حبينا .. و ارتحنا و نسينا ارتحنا و نسينا\n\nالجرح بتاع زمان\n\nكورس : قال ايه جى الزمان يداوينا .. من ايه جى يا زمان تداوينا\n\nدا احنا حبينا حبينا و ارتحنا و نسينا\n\nو نسينا الجرح بتاع زمان\n", "title": "اى دمعة حزن لا"}
{"id": "26340", "url": "https://arz.wikipedia.org/wiki?curid=26340", "text": "يحيى علوى فرد\n\n\n\n\n\n\n", "title": "يحيى علوى فرد"}
{"id": "26341", "url": "https://arz.wikipedia.org/wiki?curid=26341", "text": "خلى السلاح صاحى\n\nخلي السلاح صاحي\n\nخلى السلاح صاحى صاحى صاحى\n\nلو نامت الدنيا صاحي مع سلاحى\n\nسلاحى فى ايدية نهار وليل صاحى\n\nينادى يا ثوار عدونا غدار\n\nخلى السلاح السلاح صاحى,صاحى\n", "title": "خلى السلاح صاحى"}
{"id": "26342", "url": "https://arz.wikipedia.org/wiki?curid=26342", "text": "صوره صوره\n\nصورة صورة\n\nصورة صورة صورة كلنا كدا عايزين صورة\n\nصورة صورة صورة تحت الراية المنصورة\n\nصورة للشعب الفرحان تحت الراية المنصورة\n\nيا زمان صورنا صورنا يا زمان\n\nهنقرب من بعض كمان هنقرب من بعض كمان واللي هيبعد من الميدان\n\nواللي هيبعد من الميدان\n\nعمره ما هيبان فى الصورة\n\nخضرة وماية وشمس عفية وقبة سما زرقا مصفية\n\nونسايم سلم وحرية ومعالم فن ومدنية\n\nومداين صاحية الفجرية علي أشرف ندهة واذان\nدي بلدنا\n\nدي بلدنا مصر العربية صورة ...صورة\n\nصورة منورها الامام\n\nعلي مدد الشوف مدنه ومدنه دي لصلاتنا ودي لجهادنا\n\nمدخنة قايدة قلوب حسّادنا تحتها صلب كأنه عنادنا\nوقدّامه من اغلى اولادنا عامل ومهندس عرقان\n\nشّبان والشبان فى بلدنا فى الصورة فى اهم مكان\n\nصوّر يا زمان صوّر يا زمان\n\nكلنا هنا فى الصورة زمايل نوفي اللى ميثاقنا عليه قايل\n\nمن اصــغر طفله بجدايل علي زرع ودرسا على زرعة ودرسات تتمايل تتمايل\nللفلاح ابو خير وجــمايل للفلاح ابو خير وجــمايل للواعظ الحافظ القرأن\n\nللجندي الاسد اللى شايل علي كتفه درع الاوطان\n\nوبعيد عن العين لكين فى الصورة اوضــح ناس\n\nناس تحت حر الجبال والقلب كله حماس\n\nبتفجر الرمل انهار من ذهب أســود\n\nوناس بتكــسيه بخضره وكل لون له ناس\n\nواساتذه وعلما ومعامل ودكاتره من الشعب العامـل\n\nورجال سكر علي مكاتبها تخدم بالروح لما تعامـل\n\nفى الصوره مفهاش الخامل والهامل واجبه نعسـان\n\nمفهاش الا الثوري الكامل المصري العربي الانسان\n\nصور يا زمان صور يا زمان\n\nصورة صورة صورة كلنا كدا عايزين صورة\n\nصورة صورة صورة تحت الراية المنصورة\n\nيا زمان صورنا صورنا يا زمان\n\nهنقرب من بعض كمان هنقرب من بعض كمان واللي هيبعد من الميدان\n\nواللي هيبعد من الميدان\n\nعمره ما هيبان فى الصورة\n\nحلوين قوي كده وحياه ربي يا حبايبي بقولها من قلبي\n\nثورتنا صورتنا ومااحلاها ثورتنا صورتنا ومااحلاها فى اطار التنظيم الشـعبي\n\nناصر واحنا كلنا حواليه ناصر ناصر ناصر وعيونا الدنيا عليه ناصر\n\nناصر ناصر والنصر بيسعي اليه ناصر ناصر ناصر والشعب دليله وإلهامه\n\nقربوا من فكره واحلامه ياللي عليكم كل كلامه\n\nفى الصوره طالقكم قدامه قيادات شعبيه قلتم ايه\n\nقلنا يا زعمنا قلوبنا اهي ايامنا اهي ليالينا اهي\n\nفى يوم الدم... وهبنا الدم.. هنبخل بالليالي ليه\nوالصوره اكتملت بالرواد مع ناصر وايدهم فى ايديه\n\nالشعب ووطنه... وزمنه وعمله... وامله بطله... ابو الشجعان\nصور يا زمان يا زمان صور يا زمان\n\nصورة صورة صورة كلنا كدا عايزين صورة\n\nصورة صورة صورة تحت الراية المنصورة\n\nصورة للشعب الفرحان تحت الراية المنصورة\n\nيا زمان صورنا صورنا يا زمان\n\nهنقرب من بعض كمان هنقرب من بعض كمان واللي هيبعد من الميدان\n\nواللي هيبعد من الميدان\n\nعمره ما هيبان فى الصورة\n\n", "title": "صوره صوره"}
{"id": "26343", "url": "https://arz.wikipedia.org/wiki?curid=26343", "text": "فى يوم فى شهر فى سنة\n\nفى يوم فى شهر فى سنة\n\nفى يوم فى شهر فى سنة\nتهدى الجراح وتنام\n\nوعمر جرحي أنا\n\nأطول من الايام\n\nوداع يا دنيا الهنا\nوداع يا حب يا أحلام\n\nدا عمرو جرحي أنا\nأطول من الايام\n\nحبيبي شايفك وأنت بعيد\n\nوأنا فى طريق السهد وحيد\n\nوكل خطوة فى بعدك ليل\n\nوشوق وذكرى وجرح بعيد\n\nحبيبي شايفك بروحي شايفك\n\nبقلبي شايفك بحبي شايفك\n\nشايف سلامك شايف كلامك ضحكة شفايفك\n\nشايفك وليل الفراق ع البعد فارد جناحه\n\nعلى جريح مشتاق يعرف نهاية جراحه\n\nفى يوم فى شهر فى سنة\n\nكنت أتمنى يطول العمر واعيش حواليك\n\nولاشوف بعدي دمعة حزينة تملأ عينيك\n\nلو كان بأيدي كنت افضل جنبك\n\nوأجيب لعمري الف عمر وأحبك\n\nيا فرحة كانت ماليه عينيه\n\nواستكترنها الدنيا عليه\n\nيا حبيبي راح اللى راح وفرقتنا الليالي\n\nومهما أداري الجراح حتعرف اللى جرالي\n\nفى يوم فى شهر فى ,سنة\n", "title": "فى يوم فى شهر فى سنة"}
{"id": "26344", "url": "https://arz.wikipedia.org/wiki?curid=26344", "text": "فى يوم من الايام\n\nفى يوم من الايام\n\nفى يوم من الايام كان لي قلب\n\nويا المحبة هام وياريت ما حب\n\nقسوة حبايبي مغلباني\nإوعى يا قلبي تحب تاني\n\nفى يوم من الايام\n\nأنـا كنت هـواه وحبيبه روحي وقلبي حـواليه\nلـو كان الدمع يجيبه كنت ابكي العمـر عليه\nلا صوتي يسمعه ولا دمعي يـرجعه\n\nقسوة حبايبي مغلباني\n\nإوعى يا قلبي تحب تاني\n\nفى يوم من الايام\n\nفين راح الشوق من قلبه والـرقة والحنية\n\nاللى ح يتهنى بحبه لو يعرف يبكي عليه\n\nلا عـاد يـفـيـد ندم عليه ولا ألم\n\nقسوة حبايبي مغلباني\n\nإوعى يا قلبي تحب تاني\n\nفى يوم من الايام\n\nوحياة حبك يا ناسيني\n\nياريت يا حبيبـي انساك\nدانا كل طريق فى عيونــــي\n\nعلمتـه بذكــرى معاك\n\nيــا نـاســـي حبنا\n\nراح اعمــل إيــه أنا\n\nقسوة حبايبي مغلباني\nإوعى يا قلبي تحب تاني\n\nفى يـوم من ,الايام\n", "title": "فى يوم من الايام"}
{"id": "26348", "url": "https://arz.wikipedia.org/wiki?curid=26348", "text": "بستان الاشتراكية\n\nبستان الاشتراكية\nافتــح . . افتــاح . .\n\nاقفــل . . حــول . .\n\nنقعــد نرتــاح ؟ . .\n\nلأ ، ح نكمــــل ،\n\nده السد العالى ، شهل .. \n- علـى راس بستـــان الاشتـراكيــة ،\nواقفيـــن بنهنـــدز ع الميـــــه ، \nأمـة أبطــال ، عُلمـــا ، وعمـــال ،\nومعـــانـــا جـــمــــــال : \nبنغنــى غنـــوة فـرايحيـــــه ..\n\nننده كلنا ، ندهة فلاح لاخواته ، ساعة الرى .\nحاكم ارضنا ملكنا كلنا م السـد العالى وجى .\nننــده كلنـا نــدهــة قويـــــة . \nافتــــــح … \n- افتح، على حوض الورد، ابو تمانين مليون شجرايه \nالورد العربـى ، ورد السهـل ، وورد الصحرايـه .. \nأهو كده ، وافتح صفحة ما تشبـع فيها الدنيـا قرايـه\nيا فاتح فى الصخر ده للجيل ، ويا النيـل ، مجرايـه .. \n- اقفــــل … \n- واقفل ع الحيـره السيـره وهـات شربـات للكل . \nاقفل عينـك ، وافتحهـا ، تـلاقـى الشـوك بقى فل .. \nوزهور ليمـون ، صابحـه ف يافا بتضحـك وتطـل . \nتقول : افتح صندوق العيــد ، وادى الحلــوة مرايـه\n\nمــوال \n\" يا حلــم ، يا حلــم ، يابو الليــل ، يا متزوق .\nليلـك سهـرنــاه ، ونـورنـــاه .. بالمبـــدأ ، \nفيه نـاس تقـول فى الصبـاح : حلمنـا والله خيـر . \nواحنـا ، الصبــاح ييجى يلقـى الحلــم متحقـق ..\n\n- حــول … \n- حـول ، وافرش منديلك لاخضــر ، ع الرملــه ، \nحولها جــداول ، ومعامــل ، وحيــاه كاملــه ، \nحولنا ، وطـولنـا أملنــا بإيـدنـا العاملــــه ..\nحول علـى فوق ، زى السـد ما طالـع على فـوق ، \nالخيـر بيجيب الخيــر ، والفرحـه دى كانت شوق .. \nالشعـب العربى رمـى قيـوده ، وخـرج م الطـوق ، \nطالـع ، طالـع للقمـه ، وبيـزرع فيهـا الرايــه ،\nقولــوا ورايــا ..\n\n- افتـح . . افتــاح …\n\nاقفــل . . حــول . .\n\nنقعـد نرتــاح ؟ . . \nلأ ، ح نكمـــل ! . .\n\nح نكمـــــل ! .\n", "title": "بستان الاشتراكية"}
{"id": "26349", "url": "https://arz.wikipedia.org/wiki?curid=26349", "text": "يعقوب نخله روفيله\n\nيعقوب نخله روفيله ( القاهره 1847 - 1908 )، مؤرخ و لغوى و محرر مصرى اتولد فى القاهره سنة 1847 فى عيله قبطيه. بيعتبر من اشهر أقباط مصر فى القرن التسعتاشر. اسس جورنال اسمه \" وطنى \" ، و من اهم مؤلفاته \" تاريخ الامه القبطيه \" .\n\nاتلقى يعقوب نخله روفيله تعليمه فى كلية الأقباط الكبرى فى عهد البطريرك الأنبا كيرلس الرابع (بابا اسكندريه) ابو الإصلاح ، و اتقن العربى و القبطى و الانجليزى و الطليانى و اتعمق فى اللغه القبطيه و بقى متبحر فيها. درس فى المدرسه القبطيه فى حارة السقايين فى القاهره. اشتغل محرر فى مطبعة بولاق الاميريه و اسس جورنال \" وطنى \" و مطبعة جمعية التوفيق.\n\nاسس يعقوب نخيله كذا مؤسسه خيريه و مدرستين فى الفيوم واحده للبنات و واحده للبنين ، و اشتغل فى كذا وظيفه غير التدريس و التحرير و كانت اخر شغلانه ليه موظف فى ادارة سكك حديد مصر فى الفيوم.\n\nالف كذا كتاب فى تعليم الانجليزى للمصريين و العربى للاجانب. اهم مؤلفاته كتابه التاريخى المهم \" تاريخ الامه القبطيه\".\n", "title": "يعقوب نخله روفيله"}
{"id": "26351", "url": "https://arz.wikipedia.org/wiki?curid=26351", "text": "المسئوليه\n\nالمسـئـولـيــة\n\nآديـك أهـه خـــدت العضـــويــة ، \nوصـبحــت فـى اللجـنـة الأسـاسيــة ،\nأبـو زيـد زمـانــك ، وحصــــانـك :\nالكلمـــه ، والخـدمــة الـوطنيــــة. .\nودى مسـئـوليــة\n\n- دى مسئــوليــة عـزيـزه عـليـــا ،\nمعــزة الـــروح ، والـحـــريـــة ،\nمعــزة العســــكرى لســـلاحـــه ،\nواكتـــر ، لكيــن أنـا ايـه وحـديــا \nمفيـش أنـا ، فيـه احنـا يـا صـاحبـــى\nأنـا وانـت ، وانـت ، وهــو ، وهيــه ،\nعلينـــا نعمــــل لاشتـــراكيــــة \nمــن كلمــه حلــوه ، للقمــه حلــوه ،\nوبيــت وكســوه ، ونــاس عايشيـــن،\nآدى القضيـــة .\n- مفيـش محــال ، والعـــزم معـانـا ،\nوالعـلـــــــم بينــــور دنيـانـا ،\nوالفكــــــــر بيجســم أحلامنـــا\nقـدامنـــا ، شـايفينهـا ، وشـايفانــا . .\n\nشـايفيـن رايتنـــا ف حضــن النسمـة ، \nمـرفـرفــه بستـاشــــر نجـمـــة ، \nعلـى مـدينــــــة عـربيــــــة ،\nمعـرفــش مـن أى الأقـطـــــــار .\n. . حريــــة ، واشتراكيـــة ، ووحــدة ،\nمكتــوب حروفهـــا بمليــــون ورده ، \nعلـى صـــدر بلـــده عربيـــــة ، \nمعــرفـــش مـن أى الأقطــــــار ، \nصنـــاعة كبـــرى ، ملاعـب خضـرا ، \nتمـاثيـل رخـام ، ع الترعــة ، وأوبـرا ،\nفــى كــل قريـــــة عربيـــــة ، \nدى مـاهيــش أمـانـى ، وكـلام أغانـى ،\nده بـر تانــى ، قصــادنـا ، قــريـب ،\nيـا معـداويـة\nريسنـــا مــــلاح ، ومعــدينـــا ، \nعامــــل وفـــلاح ، مـن أهالينـــا ،\nومنــا فينــا المــوج ، والمـركـــب ،\nوالصحبـــه ، والــريس والزينــــه ،\nنفـوت علـى الصحــرا ، تخضــــر .. \nنشقـــى ، خــدود النــاس تحمـــر ..\nوالمسئــوليـــة مـا بين أحضـاننـــا ،\nمقاديـــف ، تقــربنـــا مـن البــر ،\nأصغــر مهمــــه ، برضـك مهمــه ،\nدى الثــورة همــه ، وذمــة ، وديــن ،\nوانســانيـــة ..\n\nأحلــف بقـرآنـــــى ، وإنجيلـــى ،\nبهــدف عظيـــم ، دايمــا يناديلـــى ،\nبالمعــــركــــــة ، وسهــرهـا ، \nبالقــــــاهـــــرة ، وقمــرهـا ..\nبالقـــاهــرة اللـى مـا حـد قهـرهـا ..\nاحلــف بكــل بطـــل فــى عمــل ، \nبالفــلاحيـــــــن ، بالعمـــــل ،\nبالفـــن اللــى بيدينـــا أمـــــل ، \nوبالجنـــــود علــى كـل حـــدود ،\nوبالميثـــاق ، اللى جعلته منـارى ودليلـى.. \nأحلــف بكــل صبـــى ، وصبيـــه ، \nبعيــونهـــم الحلـــوه العربيــــة ،\nبجمــال ، وجــرح قديــم فى جبينــه .\nأحلــف وأعاهــد ، أعيــش مجاهــد ، \nوالــــرب شـاهــد إنــى أميــــن\n\nع المسـئـولـيـــة .\n- نحـلف يميــن بالـلـــــه تعـالـى ،\nنحـلف بقــوتنـــــا الفعـــالـــة ،\nالاتحـــاد الاشتــراكــى العـربــى .\nنختــاره مبــــدأ ، ورســـالـــة ، \nومسـئـولـيــة\n", "title": "المسئوليه"}
{"id": "26352", "url": "https://arz.wikipedia.org/wiki?curid=26352", "text": "لفى البلاد يا صبية\n\nلفى البلاد يا صبية\nلفى البلاد يا صبيه\n\nلفى البلاد\n\nلفى البلاد يا صبيه بلد بلد\n\nباركى الولاد ياصبيه\n\nباركى الولاد\n\nباركى الولاد يا صبيه\n\nولد ولد\n\nده المهر غالى\n\nالمهر غالى\n\nواهم جابوه\n\nلو نجم عالى فى السما\n\nراح يقصدوه\n\nيا فرحتك ساعه ما يجوا\n\nيقدموه\n\nويغنوا للفجر اللى ف عنيكى اتولد\n\nده النصر مهرك\n\nالنصر مهرك والعريس ابن البلد\n\nلفى البلاد يا صبيه لفى البلاد\n\nلفى البلاد يا صبيه بلد بلد\n\nباركى الولاد يا صبيه\n\nباركى الولاد\n\nباركى الولاد يا صبيه\n\nولد ولد\n\nمهرك يا حلوه اللى كان واللى انكتب\n\nكان مهر اغلى من الحياه ومن الدهب\n\nكان عمرنا كان ارضنا\n\nكان دمنا\n\nطاروا الولاد زى النسور\n\nزى النسور\n\nعدوا البحور\n\nخطوا الجسور\n\nحالفين ما يجوا الا ان جابوه\n\nيا فرحتك ساعه ما يجوا يقدموه\n\nويغنوه للفرح اللى فى عنيكى اتولد\n\nده النصر مهرك النصر مهرك\n\nوالعريس ابن البلد\n\nلفى البلاد يا صبيه لفى البلاد\n\nلفى البلاد يا صبيه بلد بلد\n\nباركى الولاد يا صبيه\n\nباركى الولاد\n\nباركى الولاد يا صبيه ولد ولد\n", "title": "لفى البلاد يا صبية"}
{"id": "26353", "url": "https://arz.wikipedia.org/wiki?curid=26353", "text": "ياتبر سايل\n\nياتبر سايل\n\nياتبر سايل بين شطين\n\nيا حلو يا اسمر\n\nلولا سمارك جوه العين\n\nما كانت تنور\n\nيا حلو يا اسمر\n\nالدنيا من بعدك مره\n\nيا ساقى وادينا الحياه\nد اللى يدوق طعمك مره\nم المستحيل ابدا ينساه\nيا نعمه من الخلاق .. يا نيل\n\nدى ميتك ترياق .. يانيل\n\nيا حلو يااسمر\n\nخيرك علينا مالوش اخر\n\nياللى القلوب بتيش بهواك\n\nخلتنا نحكى ونتفاخر\n\nعلى الوجود كله بذكرك\n\nياريحه من الاحباب .. يانيل\n\nواهل مش اغراب .. يانيل\n", "title": "ياتبر سايل"}
{"id": "26358", "url": "https://arz.wikipedia.org/wiki?curid=26358", "text": "حكيم\n\nحكيم مطرب شعبي مصري\n\nاسمه :عبد الحكيم عبد الصمد كامل اتولد فى 7 / 10 / 1962 بمدينة مغاغة بمحافظة المنيا\n\nهو مغني وممثل مصري، اسمه عبدالحكيم عبدالصمد كامل، ولد في 7 أكتوبر عام 1962 بمدينة مغاغة بمحافظة المنيا، بدأ حياته الفنية وهو فى العاشرة من عمره فى حفلات المدرسة، فاكتسب شهرة فى بلدته، وفي المرحلة الثانوية جاء إلى القاهرة للبحث عن فرصة حقيقة للغناء، فبدأ في الملاهي الليلية والأفراح، وحاول والده أن يبعده عن الغناء ويعيده إلى بلدته لاستكمال دراسته لكنه لم يستحب، حيث بدأ صيته يذيع في مجال الغناء فى الأفراح، وفي عام 1989 تعرف على الفنان حميد الشاعري، والذي قدمه إلى إحدى شركات الإنتاج والتي أصدرت له أول ألبوم غنائي باسم (نظرة) وحقق نجاحًا وانتشارًا كبيرًا، وتوالى بعدها في غناء أغاني منفردة وألبومات وعمل كليبات، كما سافر لإحياء عدد من الحفلات للجاليات العربية في الخارج، كما غنى دويتوهات مع مطربين ومطربات أجنبيات، كما دخل مجال التمثيل، واشتهر بدوره في فيلم الجزء الأول والثاني من فيلم (الراقصة والسجان) عام 1992 و1994، ثم فيلم (علي سبايسي) عام 2005.\n\n\nتمثيل \nموسيقى \n", "title": "حكيم"}
{"id": "26359", "url": "https://arz.wikipedia.org/wiki?curid=26359", "text": "هانى شنوده\n\nهاني شنودة ملحن و موزع موسيقى مصري ، ولد سنة 1943 بطنطا بمصر اكتشف مواهب صوتية مصرية، اأسس فرقة المصريين .\n\n\nاتولد في مدينة طنطا بمحافظة الغربية سنة 1943. موسيقار ملحن وموزع موسيقي. قام بتكوين فرقة المصريين سنة 1977 وتوالت بعدها ظهور العديد من الفرق الغنائية. اكتشف العديد من نجوم الغناء زى إيمان يونس(شقيقة الفنانه إسعاد يونس) ومنى عزيز و ممدوح قاسم، وكان أول من قدم الفنان محمد منير في أولى ألبوماته (علموني عنيكي) وهو مكتشف الفنان عمرو دياب واللي جابه من بور سعيد للقاهرة. كمان قام بوضع الموسيقى التصويرية والألحان للعديد من الأفلام المصرية. ومن أشهر أغاني فرقة المصريين \"ماشيه السنيورة\" وأغنية إيمان يونس التي كانت سببا فى شهرة الفرقة والمطربة \"بنات كتير..كده من سني.. بيغيروا مني..مع إني مش أحلى منهم ولا حاجه\".\n\n\nموسيقى\n\n1) بيت العيلة [سيت كوم] (2009)\n2) حلم الغلبان [تمثيلية] (2001)\n3) ولا فى النية أبقى (1999)\n4) اللومنجى (1996)\n\n5) وداعا للعزوبية (1995)\n\n6) غريب فى الميناء (1995)\n7) اللى رقصوا على السلم (1994)\n8) ونسيت إنى امرأة (1994)\n9) إنتقام إمرأة (1994)\n\n10) مصيدة الذئاب (1994)\n11) سرقوا ام على (1994)\n12) تعالب ... أرانب (1994)\n13) أحلامنا الحلوة (1994)\n14) الشرسة (1993)\n\n15) صراع الحسناوات (1993)\n\n16) هى والعملاق (1993)\n17) صعيدى فى الجيش (1993)\n\n18) اللعبة القذرة (1992)\n\n19) المجنونة والحب (1992)\n20) صراع الزوجات (1992)\n21) مسجل خطر (1991)\n22) الفرقة 12 (1991)\n\n23) صائد الجبابرة (1991)\n24) الكمين (1991)\n\n25) شمس الزناتى (1991)\n26) الغشيم (1991)\n\n27) ليس لعصابتنا فرع اخر (1990)\n\n28) العذراء والعقرب (1990)\n29) صف عساكر (1990)\n\n30) العميل رقم 13 (1989)\n31) لقاء فى شهر العسل (1987)\n32) العملية 42 (1987)\n\n33) شاهين (1986)\n34) عصر الذئاب (1986)\n35) صديقي الوفي (1984)\n\n36) احترس من الخط (1984)\n37) الغول (1983)\n38) نصف أرنب (1983)\n39) الحريف (1983)\n40) الراجل اللى باع الشمس (1983)\n41) عصابة حمادة وتوتو (1982)\n42) غريب فى بيتى (1982)\n43) المعتوه (1982)\n44) المشبوه (1981)\n45) العاشقة (1980)\n\n46) السندباد الاخضر (1980)\n47) ولا عزاء للسيدات (1979)\n48) كباب ولكن\n49) المضيفات الثلاثة\n50) المطربون فى الارض \nلستة المؤلفين الموسيقيين المصريين\nشخصيات مصريه مشهوره\n", "title": "هانى شنوده"}
{"id": "26361", "url": "https://arz.wikipedia.org/wiki?curid=26361", "text": "محرم فؤاد\n\nمحرم حسين احمد علي شهرته محرم فؤاد مطرب مصرى اتولد فى حى بولاق بالقاهرة 24 يونيو 1934 وتوفي فى 27 يونيو 2002\nيعد الفنان محرم فؤاد فارس الاغنية المصرية ومن جيل عمالقة الغناء الاصيل أمثال محمد عبدالوهاب وعبدالحليم حافظ وأم كلثوم و فريد وقد لقبوه ب \"صوت النيل\" و\"المغنواتي\".\n\nولد محرم فؤاد فى 24يونيه عام 1934م بمنطقة ورشة القطن بحي بولاق وترجع اصول اسرة محرم الى سوهاج. كان والده مهندساً بهيئة السكك الحديدية وكان لمحرم تسعة أشقاء خمسة صبيان وأربع بنات هو أصغرهم جميعاً. وقد بدأت موهبة محرم الغنائية تظهر وهو فى الرابعة من عمره وبعد ان انتقلت أسرته من حي بولاق الى حي شبرا ثم التحق بمدرسة السبتية الابتدائية وعندما بلغ عمره سبع سنوات غنى فى إحدى حفلات المدرسة نشيداً يرحب بالوافدين الزائرين. وقد كان محرم متيماً منذ طفولته بالغناء وحتى يصقل موهبته بالدراية التحق بمعهد فؤاد الاول للموسيقى العربية المعهد العالي للموسيقى العربية حالياً، وبعد التخرج عمل لفترة فى الملاهي ثم التحق بركن الهواة بالإذاعة وغنى من تلحينه \"الحلو هداني منديله\"، ثم من تلحين عبدالعظيم محمد غنى \"أسمر حليوة زين\"، و\"خيالك فى عيني\" ثم غنى فى برنامج ساعة لقلبك واعتمد مطرباً فى الإذاعة وكانت أولى أغنياته الإذاعية \"زي نور الشمس حبي وتنكره\".\n\nوقد بدأ محرم فؤاد مشواره مع السينما عندما كان عمره 20عاماً حيث اكتشفه المخرج الكبير هنري بركات وقدمه فى فيلم \"حسن ونعيمة\" لأول مرة أمام سعاد حسني فى العام 1959م من انتاج محمد عبد الوهاب. ارتبط عمل محرم بالسينما بتغيير اسمه من محرم حسين الى محرم فؤاد بناء على رغبة عبد الوهاب و بركات الذي كان يريد تغيير الاسم كاملاً إلاّ ان محرم أصر على تغيير الاسم الثاني فقط.\n\nوقد بلغ رصيد محرم السينمائي 13فيلماً اولها \"حسن ونعيمة\" مع سعاد حسني ومحمود السباعي فى العام 1959م وفي العام 1961 قدم فيلم \"نصف عذراء\" مع زبيدة ثروت ومحسن سرحان وفي العام 1960م فيلم \"وداعا يا حب\" مع مريم فخر الدين وآمال فريد وفيلم \"لحن السعادة\" مع إيمان وزكي رستم وفيلم \"من غير ميعاد\" مع نادية لطفي وسعاد حسني وفي العام 1962م فيلم \"حكاية غرام\" (لبنان) مع مها صبري وحسن المليجي و\"سلاسل من حرير\" مع مديحة يسري وزيزي البدراوي وفي العام 1963م \"شباب طائش\" مع سميرة احمد ويوسف فخر الدين وفي العام 1964م فيلم \"عتاب\" (لبنان) مع سميرة توفيق وإبراهيم خان وفي العام 1965م \"ولدت من جديد\" (لبنان) مع نزهة يونس وفيلم \"الصبا والجمال\" (لبنان) مع صباح وحسن المليجي وفي العام 1971م \"عشاق الحياة\" مع نادية لطفي و يوسف وهبي و محمود المليجي وفي العام 1975م \"الملكة وأنا\" مع جورجينا رزق ووحيد سيف وبعد هذا الفيلم لم يقدم اى افلام سينمائية على الاطلاق.\n\nويعد محرم فؤاد الفنان المصري الوحيد الذي مثل فيلمين مع ملكتي جمال لبنانيتين اولهما فى العام 1971م \"عشاق الحياة\" مع غلاديس ابو جودة والثاني فى العام 1975م \"الملكة وأنا\" مع جورجينا رزق\"، كما قدم فيلمين مع كل من سعاد حسني ونادية لطفي.\n\nما قدم محرم فؤاد للمسرح الغنائي مسرحيتين هما \"دنيا البيانولا\" و\"القشاط\"، وللإذاعة قدم مسلسلين \"حب ونغم\" و\"حياة كامل الخلعي\" وبلغ رصيده الغنائي حوالي 900أغنية منها 500أغنية بين العاطفية والشعبية و 400أغنية وطنية لمصر والعالم العربي منها 20أغنية لفلسطين لدرجة ان البعض كان يظن أنه فلسطيني الاصل.\n\nوتعتبر اغنية \"رمش عينه\" من اشهر اغانيه وله العديد من الاغاني المعروفة منها \"الحلوة داير شباكها\" و\"يا حبيبي قوللي\" و\"اخر جرحي إيه\" و\"إنت بعيد عني\" و\"غدارين\" و\"زي ما أكون عطشان وشربت\" و\"كدنا العوازل\" و\"كله ماشي\" و\"يا غزال اسكندراني\" و\"يا واحشني رد علي\" و\"قولي بحبك\" وسلامات يا حبايب\" و\"أنا عايز صبية\" و \"قدك المياس يا عمري\"ومن اغانيه الوطنية والدينية \"مصرنا لم تنم\" و\"ام الشهيد\" و\"غفرانك اللهم\" و\"قوم يا مصري\" كما أعاد اكتشاف اغنية بلادي بلادي للراحل سيد درويش و قام بغنائها فى العديد من حفلاته سنة 1968 الى أن يختارها الرئيس أنور السادات لتصبح النشيد الوطني المصري.\n\nولحن محرم فؤاد لنفسه الكثير من الاغاني كما لحن لغيره مثل سوزان عطية ومدحت صالح كما غنى من ألحان عمالقة الملحنين أمثال رياض السنباطي وفريد الأطرش ومحمد الموجي وبليغ حمدي وسيد مكاوي وتعامل مع عمالقة الكلمة أمثال مرسي جميل عزيز وحسين السيد وعبدالرحمن الأبنودي وغيرهم.\n\nحصل محرم فؤاد على العديد من الجوائز والتكريمات أهمها وسام الاستقلال من العاهل الأردني الملك حسين عام 1965م وشهادة تقدير من الملك الحسن الثاني ملك المغرب عام 1969م وفي منتصف التسعينات عرف المرض طريقه الى قلب محرم وبدأت رحلته مع المعاناة والعلاج والسفر للخارج بين باريس ولندن بقصد تخفيف الآلام وقام بإجراء العديد من العمليات وتغيير بعض الصمامات فى القلب وكان دائماً يقول آه من وجع القلب ثم عانى فى سنواته الاخيرة من مرض الكلى وظل يقاوم حتى اخر لحظة فى حياته.\n\nتزوج الفنان الراحل اكثر من مرة، الأولى كانت الفنانة تحية كاريوكا ثم تزوج من خارج الوسط الفني اللبنانية ماجدة بيضون وأنجب منها ابنه الوحيد طارق ثم الفنانة عايدة رياض وأخيراً مذيعة التلفزيون منى هلال، وقد توفي فى 27يونيو 2002م بعد عيد ميلاده الثامن والستين بثلاثة ايام فقط.\n\n\n\n\n\n\nولم ينجب سوى ابنه طارق.\n\nشخصيات مصريه مشهوره\n", "title": "محرم فؤاد"}
{"id": "26363", "url": "https://arz.wikipedia.org/wiki?curid=26363", "text": "يحيى الفخرانى\n\nيحيى الفخرانى (7 ابريل 1945) ممثل مصرى من مدينه ميت غمر ,درس فى كليه الطب وتخرج منها طبيب اطفال لكنه لم يعمل كطبيب واتجه الي عالم الفن ليه اعمال كتير كان لها جماهيريه مسلسلات زيزينا واوبرا عايدة وعباس الابيض والليل واخرة وشيخ العرب همام . صوته كلش قبيح بدور وودي دبلجه حكاية لعبة\n\nمتجوز من الدكتوره لميس جابر ليه 3 ولاد:شادي .طارق.احمد\n\n\n", "title": "يحيى الفخرانى"}
{"id": "26369", "url": "https://arz.wikipedia.org/wiki?curid=26369", "text": "باركى دو ابيرابويرا\n\nباركي دو إبيرابويرا ( Parque Ibirapuera) هو بارك الاكثر شهرة فى المدينة من ساو باولو, افتتح فى عام 1954 للاحتفال بالذكرى المئوية الرابعة للمدينة.\n", "title": "باركى دو ابيرابويرا"}
{"id": "26371", "url": "https://arz.wikipedia.org/wiki?curid=26371", "text": "رتيبة الحفنى\n\nرتيبة الحفنى مغنية اوبرا مصريةوعميدة معهد الموسيقى العربية فى القاهرة اتولدت فى القاهرة سنة 1931\n\nاتربت فى عيله موسيقية، فوالدها محمود احمد الحفني الف 45 كتاب عن الموسيقى، وكان اول من أدخل دراسة الموسيقى فى المدارس المصرية\n\nغنت فى أوبريت الأرملة الطروب سنة 1961. عملت دور البطولة فى اوبرا عايده لفيردي فى باريس.\n\n\nجايزة الدولة التقديرية فى الفنون من المجلس الاعلى للثقافة المصري، سنة2004\n\nماتت يوم 16 سبتمبر 2013 وكان عندها 82 سنة بعد صراع طويل مع المرض\n", "title": "رتيبة الحفنى"}
{"id": "26372", "url": "https://arz.wikipedia.org/wiki?curid=26372", "text": "ديفيد ليفى دى منسى\n\nديفيد ليفي دي منَسَّى (1830ـ 1885) ريس الطايفة اليهودية فى اسكندرية ابوه يعقوب دى منسى\n\nو«منَسَّى» او «دي منَسَّى» او «منَسَّه»، وهو النطق الشايع فى مصر هو «منشه». ويُوجَد شارع فى اسكندريةاسمه «شارع منشَّه».\n", "title": "ديفيد ليفى دى منسى"}
{"id": "26373", "url": "https://arz.wikipedia.org/wiki?curid=26373", "text": "لينين الرملى\n\nلينين فتحي عبدالله فكري الرملى اتولد فى 18 اغسطس 1945 فى القاهره , كاتب مسرحى مصرى معروف. كون ثنائى مع الممثل محمد صبحى فى اهم مسرحياته\n\n\n\n\n\nجايزة عصاية شارلي شابلن الدهبيه فى السيناريو والحوار عن فيلمه \"البداية\"\n", "title": "لينين الرملى"}
{"id": "26374", "url": "https://arz.wikipedia.org/wiki?curid=26374", "text": "ليون سوارس\n\nليون سوارس (ابن فليكس سوارس) من عيلة يهوديه سفارديه هاجرت من ليفورنو فى ايطاليا و استقرت فى مصر فى النص الاول من القرن التسعتاشر.\n\nكان مدير شركة أراضى الشيخ فضل ومدير شركه وادي كوم أمبو. ولما مات ابوه ساب ليون مؤسسه سوارس علشان يخلف ابوه فى إدارة البنك الأهلى المصرى والبنك العقارى المصرى .\n", "title": "ليون سوارس"}
{"id": "26379", "url": "https://arz.wikipedia.org/wiki?curid=26379", "text": "الارض بتتكلم عربى\n\nالارض بتتكلم عربى\nالارض بتتكلم عربى وقول الله\n\nالارض بتتكلم عربي الارض الارض\n\nالارض بتتكلم عربي تقول الله\n\nان الفجر لمن صلاه\n\nماتطولش معاك الآه\n\nالارض ..الارض .. الارض\n\nالارض بتتكلم عربى\n\nالارض بتتكلم عربى ومن حطين\n\nرد على قدس فلسطين\n\nاصلك ميه وأصلك طين\n\nالارض ..الارض .. الارض\n\nالارض بتتكلم عربى\n\nالارض بتتكلم عربى بوجد وشوق\n\nالفرع اللى يهم لفوق\n\nلأجل الجذر يشم الضوء\n\nالارض ..الارض .. الارض\n\nالارض بتتكلم عربى\n\nالارض بتتكلم عربى ولا ترتاح\n\nواصل كالسيل للمجتاح\n\nفتحك ياعبد الفتاح\n\nالارض ..الارض .. الارض\n\nالارض بتتكلم عربى\n\nالارض بتتكلم عربى\n", "title": "الارض بتتكلم عربى"}
{"id": "26380", "url": "https://arz.wikipedia.org/wiki?curid=26380", "text": "ليستة المعابد اليهوديه فى اسكندريه\n\n", "title": "ليستة المعابد اليهوديه فى اسكندريه"}
{"id": "26382", "url": "https://arz.wikipedia.org/wiki?curid=26382", "text": "رايان اير\n\nرايان اير هيا شركة طيران منخفضة التكلفة مكتبها الرئيسي فى مطار دبلن ، و قواعد تشغيلها الاساسيه فى مطار دبلن و مطار ستانستيد اللى بيخدم لندن و بتشغل أكتر من 290 طياره بوينج 737-800 .\n\nرايان اير إبتدت سنة 1985 و كبرت من شركة طيران صغيره بتشغل رحله قصيره من وترفورد للندن لحد ما بقت واحده من أكبر شركات الطيران فى أوروبا. تلاته اسسو شركة ريان اير واحد اسمه كريستوفر رايان و واحد اسمه ليام لونيرجان و واحد اسمه تونى رايان.\n", "title": "رايان اير"}
{"id": "26383", "url": "https://arz.wikipedia.org/wiki?curid=26383", "text": "مطار لندن ستانستيد\n\nمطار لندن ستانستيد هو واحد من خمس مطارات دوليه بتخدم لندن و الاربعه التانيين هما مطار هيثرو ، مطار جاتويك و مطار ستانستيد و مطار مدينة لندن.\n", "title": "مطار لندن ستانستيد"}
{"id": "26388", "url": "https://arz.wikipedia.org/wiki?curid=26388", "text": "حسين فوزى\n\nحسين فوزى ( القاهره، 1900 - القاهره، 20 أغسطس 1988 ) ، عالم بيولوجيا بحار و كاتب و مفكر مصرى كبير من رواد النهضه و التنوير فى مصر فى القرن العشرين. ولدحسين فوزى فى القاهره سنة 1900. التحق بكلية الطب جامعة القاهره و تخصص فى جراحة العيون ، لكنه ترك الطب بسبب اهتمامه بدراسة التاريخ الطبيعى فسافر الى فرنسا لدراسة علم الحيوان و الجيولوجيا و تخصص فى بيولوجيا الأحياء المائيه. بعد ما عاد الى مصر عين مديرا لبحوث الأسماك فى الاسكندريه سنة 1931 و ثم اختير ليكون البيولوجى المصرى فى بعثة جون مرى فى السفينه \" مباحث \". ظل فى وظيفته مديرا لإدارة بحوث مصايد الأسماك لغاية سنة 1941 ثم عين عميدا لكلية العلوم و استاذا فى علم الحيوان فى جامعة اسكندريه والتى كانت حديثة الانشاء ، و منذ عام 1948 حتى عام 1952 حمل على عاتقه مهمة انشاء قسم لعلوم البحار فى ذات الكليه بالإشتراك مع زميله الدكتور عبدالفتاح محمد. وبعد فترق قصيرة نرك العمل فى الجامعه يث كان قد عين وكيلا لوزارة الثقافه فساب اسكندريه و إستقر فى القاهره.\n\nحسين فوزى كانت له اهتماماته التاريخيه و الادبيةو الموسيقيه و ساهم فى انشاء البرنامج الثانى فى الإذاعه المصريه لخلق وعى موسيقى فى مصر ، و كتب عدة كتب فى ادب الرحلات و يعتبر من رواد التنوير فى مصر فى القرن العشرين و قد قام بتاليف عدة كتب وقد كتب عدة مقالات فى المجلات و الصحف المصرية وكذاالملحق الاسبوعى لجورنال الاهرام.\n\nسندباد مصري-حديث السندباد القديم\n\n", "title": "حسين فوزى"}
{"id": "26389", "url": "https://arz.wikipedia.org/wiki?curid=26389", "text": "كمال الطويل\n\nكمال محمود زكى عبد الحميد الطويل ملحن مصرى موهوب ولد فى 11 اكتوبر سنه 1923 فى حي الروضة القاهرة. وتوفي فى يوليو 2003\n\n\n\n\n\n", "title": "كمال الطويل"}
{"id": "26391", "url": "https://arz.wikipedia.org/wiki?curid=26391", "text": "يوسف السيسى\n\nيوسف ابراهيم السيسى اتولد فى 19 مارس 1935 فى مدينة شبين الكوم بمحافظة المنوفية\n\n\n\n\n", "title": "يوسف السيسى"}
{"id": "26392", "url": "https://arz.wikipedia.org/wiki?curid=26392", "text": "رجاء الجداوى\n\nنجاة علي الجداوى من مواليد (6 سبتمبر 1938) المشهوره بـرجاء الجداوى ممثله مصريه , بنت اخت تحيه كاريوكا. اتعلمت فى مدارس الفرانسيسكان فى القاهرة و اشتغلت فى قسم الترجمة فى شركة اعلان و بعدين كانت عارضة ازياء ، مثلت فى مسرحيات كتير زى مسرحية الزعيم و الواد سيد الشغال مع عادل امام و افلام زى تيمور و شفيقة. متجوزة جون النادى الاسماعيلى و منتخب مصر السابق حسن مختار ، بتقدم فقرة \"اسألوا رجاء\" فى برنامج القاهرة اليوم مع عمرو اديب.\n\n\n", "title": "رجاء الجداوى"}
{"id": "26393", "url": "https://arz.wikipedia.org/wiki?curid=26393", "text": "رشدى سعيد\n\nرشدى سعيد اتولد فى سنة 1920 واتوفى فى سنة 2013 ، بيعتبر ابو الجيولوجيا فى مصر\nكان اول مصري ياخد الدكتوراه من جامعة هارفارد اللى فى امريكا،\nو كان استاذ فى الجيولوجيا فى الجامعه، وتولي إدارة مؤسسة التعدين والأبحاث الجيولوجية فى الفترة من 1968 – 1977\nهاجر للولايات المتحده . عاش فى واشنطن فى الولايات المتحدة الامريكية من سنة 1981 لغاية وفاته فى فبراير سنة 2013 وكان عميد المجتمع المصرى فى واشنطن.\n", "title": "رشدى سعيد"}
{"id": "26394", "url": "https://arz.wikipedia.org/wiki?curid=26394", "text": "محمد لطفى منصور\n\nمحمد لطفى منصور ريس مجموعة شركات منصور- عنده جنسية امريكية\n\n\nليستة اغنية مصر سنة 2009\n", "title": "محمد لطفى منصور"}
{"id": "26396", "url": "https://arz.wikipedia.org/wiki?curid=26396", "text": "روم (مشروب)\n\nالرم Rum مشروب كحولي متقطر ,\n\nبيتقطر الروم من تخمر مولاس صناعة قصب السكر ، وبياخد لون الكرملة، وبتكون نسبة الكحول فيه40%\n\nبينتج الروم فى معامل السكر اللى بتغلي السكر إستخلاص مولاس قصب السكر وبيتخلط مع العسل الاسود فى براميل ضخمه للغليان. بعدها يوضع الروم فى براميل كبيرة من البلوط علشان الروم ياخد لونه .\n\nغالبية انتاج الروم فى العالم بيتصنع فى منطقة البحر الكاريبي وأمريكا الوسطى وأمريكا الجنوبية زى جمهورية الدومينيكان وجواتيمالا وكولومبيا وفنزويلا وجامايكا ، و جيانا ، و بورتوريكو ، و البرازيل ، و كوبا.\n", "title": "روم (مشروب)"}
{"id": "26397", "url": "https://arz.wikipedia.org/wiki?curid=26397", "text": "ارسينوى الاولانيه\n\nارسينوى الاولانيه هيا ارسينوى بنت ليسيماخوس اللى اتجوزت بطليموس التانى و خلفت منه بطليموس التالت.\n\nاتهمها جوزها بإنها كانت بتدبر مؤامره علشان تقتله و بسبب كده اتنفت على قفط .\n\n", "title": "ارسينوى الاولانيه"}
{"id": "26402", "url": "https://arz.wikipedia.org/wiki?curid=26402", "text": "ارسينوى التانيه\n\nاتجوزت ارسينوى التانيه ليسيماخوس ملك تراقيا حوالى سنة 300 ق.م. لما كان عندها خمستاشر سنه و خلفت تلات أولاد ، بطليموس ، يسيماخوس و فيليب. و علشان تخللى أولادها ياخدو العرش بعد أبوهم سممت أكبر أولاد ليسيماخوس .\n\nو بعد ما إتقتل ليسيماخوس فى معركة سنة 281 قبل الميلاد اتجوزت ارسينوى أخوها من أبوها بطليموس كيراونوس اللى كان ابن بطليموس الأولانى من مراته الأولانيه يوريديسى ، وكان الجواز ده علشان اسباب سياسية لأن ارسينوى و أخوها كل واحد منهم قال إن له الحق يمسك عرش مقدونيا تراقيا.\n\nبطليموس كيراونوس قتل إتنين من عيال ارسينوى اللى خلفتهم من ليسيماخوس , يسيماخوس و فيليب ، لكن بطليموس البكر ، قدر يهرب للشمال .\n\nو بعدين اتجوزت شقيقها بطليموس التانى حوالى سنة 279 ق.م. و ما خلفتش منه، لكن بطليموس التانى كان بيحبها قوى و علشان كده حاول يخلد ذكراها و الهها و سمى كذا مدينه فى مصر على اسمها.\n\n", "title": "ارسينوى التانيه"}
{"id": "26403", "url": "https://arz.wikipedia.org/wiki?curid=26403", "text": "ارسينوى التالته\n\nارسينوى التالته هيا ارسينوى بنت بطليموس التالت و برينيكى التانيه و اخت بطليموس الرابع و مراته. كانت بتتسما كمان \" ايرودايس \"\n", "title": "ارسينوى التالته"}
{"id": "26404", "url": "https://arz.wikipedia.org/wiki?curid=26404", "text": "شبه القاره الهنديه\n\nشبه القاره الهنديه هيا منطقه فى جنوب اسيا . المنطقة هيا جزءمن \nاسيا.\n\nشبه القاره الهنديه موجوده على الصفيحه التكتونية الهندية جنوب جبال الهيمالايا ، و بتشكل كتلة الارض اللى بتمتد ناحية الجنوب لحد المحيط الهندى\n\nشبه القاره الهنديه دلوقتى بتضم أراضى بنجلاديش، بوتان، الهند، نيبال و باكستان. و كمان بتضم جزر سريلانكا و مالديف\n", "title": "شبه القاره الهنديه"}
{"id": "26405", "url": "https://arz.wikipedia.org/wiki?curid=26405", "text": ".sj\n\n.sj هو دومين اعلى مستوى محجوز علشان سوالبارد و یان ماین (ccTLD) حسب التسلسل الهرمى فى نظام اسم المجال على الانترنت و هوا عباره عن الجزء الاخير من اسم المجال او الحروف اللى بعد اخر نقطه فى الاسم.\n", "title": ".sj"}
{"id": "26406", "url": "https://arz.wikipedia.org/wiki?curid=26406", "text": "سوالبارد و یان ماین\n\nسوالبارد و یان ماین هو اسم بيستخدم فى الاساس علشان الاحصائيات اللى بتحددها ايزو 3166-1 علشان وصف جزئين من النرويج منفصلين عن بعض فى الإداره و هما سوالبارد و یان ماین . و نتج عن ده إن نطاق المستوى الاعلى بيدى رمز البلد .sj علشان يرمز لسوالبارد و یان ماین مع بعض ، و ايزو 3166-2 و الشعبة الاحصائية بتاعة الأمم المتحدة كمان بيستخدمو الرمز .sj ، و لكن بيسمو الإتنين مع بعض بإسم سوالبارد و جزر يان ماين.\n", "title": "سوالبارد و یان ماین"}
{"id": "26408", "url": "https://arz.wikipedia.org/wiki?curid=26408", "text": "انساك يا سلام\n\n\nأنساك..! ده كلام..؟ أنساك..! يا سلام..!\n\nأهو ده اللى مش ممكن أبداً. ولا أفكر فيه أبداً\n\nده مستحيل قلبي يميل ويحب يوم غيرك أبدأ\n\nأهوده اللى مش ممكن أبدأ\n\nولا ليله ولا يوم.. أنا دقت النوم ..ايام بعدك\n\nكان قلبك فين؟..وحنانك فين؟.. كان فين قلبك؟\n\nأنا أنسى جفاك وعذابى معاك ما أنساش حبك\n\nأنساك ده كلام انساك يا سلام\n\nواحب تانى ليه وأعمل فى حبك إيه\n\nده مستحيل قلبى يميل ويحب يوم غيرك أبداً\n\nأهو ده اللى مش ممكن أبداً\n\nذكريات حبي وحبك ما انساهاش هى أيامى اللّى قلبى فيها عاش\n\nفيها أحلام قلتها وحققتها لى فيها أحلام لسه أنا ما قلتهاش\n\nاللى فات من عمرى كان لك من زمان\n\nواللى باقى منه جاى لك له اوان\n\nوأحب تانى ليه وأعمل فى حبك إيه\n\nده مستحيل قلبي يميل ويحب يوم غيرك أبداً\n\nأهو ده اللى مش ممكن أبداً\n\nكان لك معايا اجمل حكاية فى العمر كله\n\nسنين بحالها ..ما فات جمالها..على حب قبله\n\nسنين ومرت زى الثوانى فى حبك انت\n\nوإن كنت أقدر أحب تانى أحبك انت\n\nكل العواطف الحلوة بينا كانت معانا حتى فى خصامنا\n\nوإزاى تقول أنساك وأتحول وأنا حبي لك أكتر من الاول\n\nواحب تانى ليه وأعمل فى حبك إيه\n\nده مستحيل قلبي يميل ويحب يوم غيرك أبداً\n\nأهو ده اللى مش ممكن أبداً\nليستة اغانى ام كلثوم\n", "title": "انساك يا سلام"}
{"id": "26409", "url": "https://arz.wikipedia.org/wiki?curid=26409", "text": "كل ليلة وكل يوم\n\nآتغنت فى الحفلات دى:\nكل ليله وكل يوم أسهر لبكره فى انتظارك يا حبيبي\n\nفكري طول الليل فى ليلك والنهار كله فى نهارك يا حبيبي\n\nيا ترى يا واحشني بتفكر فى مين عامل ايه الشوق معاك\n\nعامل ايه فيك الحنين\n\nسهرت السهر فى عنيا صحيت المواجع فيا\n\nكل ساعة وكل ليله وكل يوم بعد ما اطمن عليك\n\nح يجيني نوم يا حبيبي\n\nقوللي إيه حلو فى حياتي وانت غايب عن عينيا\n\nالسهاد أنا فيه ليلاتي والبعاد طول عليا\n\nيا حبيبي أنا من كتر اللى قاسيته وداريته عليك\n\nمش بصدق اني اتحمل فى يوم فرحة لقا عينيًّ بعينيك\n\nيا ترى يا واحشني بتفكر فى مين عامل إيه الشوق معاك\n\nعامل ايه فيك الحنين\n\nسهرت السهر فى عنيا صحيت المواجع فيا\n\nكل ساعة وكل ليله وكل يوم بعد ما اطمن عليك\n\nح يجيني نوم يا حبيبي\n\nكل نار تصبح رماد مهما تقيد إلا نار الشوق يوم عن يوم تزيد\n\nابعت لي قل لي انت فين لو تقدر\n\nبستني منك كلمتين مش أكتر\n\nيطمنوني حبهْ عليك وع المحبه\n\nيا ترى يا واحشني بتفكر فى مين عامل إيه الشوق معاك\n\nعامل إيه فيك الحنين\n\nسهرت السهر فى عينيه صحيت المواجع فيه\n\nكل ساعة وكل ليله وكل يوم بعد ما اطمن عليك\n\nح يجيني نوم يا حبيبي\n\nكان قربك هنا وحنيه وليالي جميله هنيه\n\nطار بي الأمل بجناحه ولمست النجوم بايديه\n\nوف بعدك يا عيني عليه الدنيا بقت موش هيه\n\nوح افضل كده يا حبيبي استنى الليالي الجايه\n\nيا ترى يا واحشني بتفكر فى مين عامل إيه الشوق معاك\n\nعامل إيه فيك الحنين\n\nسهرت السهر فى عنيه صحيت المواجع فيه\n\nكل ساعة وكل ليله وكل يوم بعد ما اطمن عليك\n\nح يجيني نوم يا حبيبي\nليستة اغانى ام كلثوم\n", "title": "كل ليلة وكل يوم"}
{"id": "26410", "url": "https://arz.wikipedia.org/wiki?curid=26410", "text": "الحب كله\n\n\nالحب كله .. حبيته فيك الحب كله\n\nوزماني كله .. أنا عشته ليك\n\nحبيبي قول للدنيا معايا\n\nولكل قلب بدقته حس\n\nيا دنيا حبي وحبي وحبي\n\nده العمر هو الحب وبس\n\nواسقيني واملا\n\nواسقيني ، تاني\n\nاسقيني تاني من الحب\n\nمنك\n\nمن نور زماني\n\nاسقيني ياللي من يوم ما شفتك\n\nحسيت كأني اتخلقت تاني\n\nروح قلبي يا حياة ايامي\n\nيا روح قلبي\n\nيا حبيبي يا ملاك احلامي احلامي\n\nيا روح قلبي\n\nانا كنت ايه قبل ما اشوفك\n\nانا كنت ايه\n\nوكنت عايش يا حبيبي ايامي ليه\n\nايامي ليه\n\nطريق حياتي مشيته قبلك فى ليل طويل\n\nلا قلب جنبي يحس بيا ولا طيف جميل\n\nولما شفتك اول ما شفتك\n\nبكل شوق الدنيا لقيتني\n\nمشدود اليك\n\nوفي كل حب الدنيا ناديتك وجريت عليك\n\nناديت ناديت عالدنيا بحالها\n\nوالكل قلبي بدقته حس\n\nيا دنيا حبي وحبي وحبي\n\nده العمر هو الحب وبس\n\nالهوى العطشان\n\nعطشان فى قلبي بينده لك\n\nيا ارق من النسمة واجمل من ملاك\n\nانت روحي وكل عمري ونور حياتي\n\nيا حياتي ايه انا بالنسبه لك\n\nحبيبي ده انا مخلوق علشانك يا دوب علشانك\n\nعلشانك انت\n\nوقلبي قلبي عاش على لمس حنانك\n\nيا دوب حنانك\n\nحنانك انت\n\nحلوة الايام حلوة\n\nحلوة الأحلام حلوة\n\nحلوة حياتي\n\nحلوة يا سلام\n\nحلوة بتمر قوام\n\nحلوة ويا حياتي\n\nيا زمان يا زمان يا زمان\n\nيا ليالي طويلة احلامها جميلة محال تنعاد\n\nيا زمان يا زمان يا زمان\n\nياليالي بتجري بتطوى اماني وتفوتنا رماد\n\nفيها ايه لو تنسى اثنين فى الحب\n\nدايبين عايشين\n\nعايشين نقول للدنيا بحالها\n\nوالكل قلبي بدقته حس\n\nيا دنيا حبي وحبي وحبي\n\nده العمر هوه الحب وبس\n\nيا حبيبي يا عبير الشوق يا حبيبي\n\nيا نصيبي من ليالي الشوق يا حبيبي\n\nشعر ايه ده الكلام اللى ف عنيك\n\nخلا احلى كلام يغير\n\nعطر ايه ده العبير اللى ف ايديك\n\nبيقول ايديك هيا العبير\n\nمن الربيع اللى ف شفايفك لليالي اللى ف عنيك\n\nمن اللهيب اللى ف خدودك للحنان اللى ف ايديك\n\nرحلة تاهت روحي فيها وتهت فيها\n\nخبيني من الزمن خبيني\n\nوبعيد عن عيونه داريني\n\nعالفرحه الكبيره خوفي لا ياخدها ولا يخليني\n\nخلينا نقول للدنيا فحالها\n\nولكل قلبي بدقته حس\n\nيا دنيا حبي وحبي وحبي\n\nده العمر هوه الحب ، وبس\n\nواسقيني واملئ\n\nواسقيني ، تاني\n\nاسقيني تاني من الحب\n\nمنك\n\nمن نور زماني\n\nاسقيني ياللي من يوم ما شفتك\n\nحسيت كأني اتخلقت تاني\n\nليستة اغانى ام كلثوم\n", "title": "الحب كله"}
{"id": "26411", "url": "https://arz.wikipedia.org/wiki?curid=26411", "text": "الف ليله وليله (اغنيه)\n\nيا حبيبى الليل وسماه ونجومه وقمره وسهره وانت وانا\nيا حبيبى انا يا حياتى انا كلنا فى الحب سوا\n\nوالهوى اه منه الهوىسهران الهوى\n\nيسقينا الهنا ويقول بالهنايا حبيبي\n\nيالله نعيش فى عيون الليل ونقول للشمس تعالى بعد سنة\n\nمش قبل سنةدى ليلة حب حلوه بالف ليلة وليلة\n\nبكل العمر هو العمر ايه غير ليلة زى الليلة\n\nازاى اوصف لك يا حبيبى ازاي\n\nقبل ما احبك كنت ازاى كنت ولا امبارح فاكراه\n\nولا عندى بكره استناه ولا حتى يومى عايشاه\n\nخدتنى بالحب فى غمضة عين\n\nوريتنى حلاوة الايام فينا لليل بعد ما كان غربة مليته امان\n\nوالعمر اللى كان صحرا اصبح بستان\n\nيا حبيبى يالله نعيش فى عيون الليل\n\nونقول للشمس تعالى بعد سنة\nمش قبل سنة دى ليلة حب حلوه بالف ليلة وليلة\n\nبكل العمر هو العمر ايه غير ليلة زى الليلة\nيا حبيبى ايه اجمل م الليل واتنين زينا عاشقين تايهين\n\nما احناش حاسين العمر ثوانى والا سنين\n\nحاسين اننا بنحب وبس\n\nعايشين لليل والحب وبس\n\nيا حبيبى الحب حياتنا وبيتنا وقوتنا\n\nللناس دنيتهم واحنا لنا دنيتنا\n\nوان قالوا عن عشاقه بيدوبوا فى نار اشواقه\n\nاهى ناره دى جنتنا\n\nالحب عمره ما جرح ولا عمر بستانه طرح غير الهنا وغير الفرح\n\nيا حبيبى يالله نعيش فى عيون الليل\n\nونقول للشمس تعالى بعد سنة\nمش قبل سنةدى ليلة حب حلوه بالف ليلة وليلة\n\nبكل العمر هو العمر ايه غير ليلة زى الليلة\n\nيا قمر ليلى يا ظل نهارى يا حبى يا ايامي\n\nالهنيةعندى لك اجمل هدية\n\nكلمة الحب اللى بيها\n\nتملك الدنيا وما فيها و اللى تفتح لك كنوز الدنيا ديه\n\nقولها ليه قولها للطير للشجر للناس لكل الدنيا قول الحب نعمة\nمش خطية الله محبة الخير محبة\n\nالنور محبة يا رب تفضل حلاوة سلام اول لقا فى ايدينا\n\nوفرح اول ميعاد منقاد شموع حو الينا\n\nويفوت علينا الزمان يفرش امانه علينا\n\nيا رب\n\nلا عمر كاس الفراق المر يسقينا\n\nولا يعرف الحزن مطرحنا ولا يجينا\n\nوغير شموع الفرح ما تشوف ليالينا\n\nيا حبيبى يالله نعيش فى عيون الليل\n\nونقول للشمس تعالى بعد سنة\n\nمش قبل سنةدى ليلة حب حلوه بالف ليلة وليلة\n\nبكل العمر هو العمر ايه غير ليلة زى الليلة\n\nليستة اغانى ام كلثوم\n", "title": "الف ليله وليله (اغنيه)"}
{"id": "26412", "url": "https://arz.wikipedia.org/wiki?curid=26412", "text": "سرطان البنكرياس\n\nسرطان البنكرياس هو ورم خبيث فى البنكرياس و فرص تطور المرض وحشه للمريض ، اقل من 5 ٪ من مرضى سرطان البنكرياس بيكونو لسه عايشين بعد خمس سنين من التشخيص. حالات الشفا الكامل من سرطان البنكرياس حالات نادره جدا.\n", "title": "سرطان البنكرياس"}
{"id": "26413", "url": "https://arz.wikipedia.org/wiki?curid=26413", "text": "فكرونى\n\nفكرونى واحده من أشهر أغاني ام كلثوم، كلمات الشاعر عبدالوهاب محمد و من ألحان محمد عبد الوهاب على مقام الرست . ام كلثوم غنتها يوم الخميس 1 ديسمبر 1966.\n\n\nكلموني تاني عنك فكروني فكروني \nصحوا نار الشوق الشوق فى قلبي و فعيوني\n\nكلموني تاني عنك فكروني فكروني\nصحوا نار الشوق الشوق فى قلبي و فعيوني\nرجعولي الماضي بنعيموا وغلاوته و بحلاوته وبعزابو بأ ساوته\nو افتكرت فرحت وياك اد ايه\n\nو افتكرت كمان يا روحي بعدنا ليه بعدنا ليه بعدنا ليه\nبعد ما صدقت اني قدرت انسى بعد ما قلبي قدر يسلاك و يأسى\n\nجم بهمسة و غيروني كانو ليه ليه ليه ليه بيفكروني\n\nبعد ما اتعودت بعدك غصب عني غصب عني\n\nبعد ما نسيت الأماني و المني و التمني\n\nكلمتين اتألو اتألو شالو الصبر مني \nصحوا فى عيني حنينهم لابتسامك صحو سمعي يود كلمه من كلامك\n\nصحوا حتى الغيرة صحولي ظنوني\n\nو ابتدى البي يدوبني يدوبني باهاتو باهاتو\n\nو ابتدى اليل اليل اليل اليل يبأى اطول من ساعاته\nو ابتدى البي يدوبني يدوبني باهاتو باهاتو\nو ابتدى اليل اليل اليل اليل يبأى اطول من ساعاته\nو اسهر اسمع نبض البي بيناديلي بينادينلي\n\nروحي فيك مهما جرى أنا روحي فيك أنا روحي فيك\n\nتسوى ايه الدنيا و انت مش معايا هى تباى الدنيا دنيا الا بيك\n\nبعد ما اتعودت بعدك غصب عني غصب عني\n\nبعد ما نسيت الأماني و المني و التمني\n\nبعد ما اتعودت بعدك غصب عني غصب عني\n\nبعد ما نسيت الأماني و المني و التمني\nكلمتين اتألو اتألو شالو الصبر مني\nصحوا فى عيني حنينهم لابتسامك صحو سمعي يود كلمه من كلامك\n\nصحوا حتى الغيرة صحولي ظنوني\n\nو ابتدى البي يدوبني يدوبني باهاتو باهاتو\nو ابتدى اليل اليل اليل اليل يبأى اطول من ساعاته\n\nو ابتدى البي يدوبني يدوبني باهاتو باهاتو\nو ابتدى اليل اليل اليل اليل يبأى اطول من ساعاته\n\nو اسهر اسمع نبض البي بيناديلي بينادينلي\nروحي فيك مهما جرى أنا روحي فيك أنا روحي فيك\n\nتسوى ايه الدنيا و انت مش معايا هى تباى الدنيا دنيا الا بيك\nاللى فات وياك يا روحي بعود اليه\nو اللى عشته معاك رجعت أعيش عليه أعيش عليه أعيش عليه\n\nبعد ما سدئت اني ادرت انسى بعد ما قلبي ادر يسلاك و يأسى\n\nجم بهمسة و غيروني كانو ليه ليه ليه ليه بيفكروني\n\nكلموني تاني تاني عنك كلموني تاني تاني عنك\n\nبعد طول حرماني حرماني حرماني منك\n\nجرحوا الجرح اللى ارب يبأى زكرى \nسهروني اعيش لبكرة اعيش لبكرة وبعد بكرة\nأعيش لبكرة و بعد بكرة\nيا حياتي انا كلي حيرة ونار و غيرة\nو شوق إليك نفسي اهرب من عزابي نفسي ارتاح بين ايديك\n\nنفسي ارتاح بين ايديك ارتاح بين ايديك\n\nو الخصام و الهجر و ليالي الاسية كل دول دول ما يهونوش حبك عليه \nو اللى جو القلب كان فى القلب هو\nرحنا و اتغيرنا احنا الا هو\n\nهو نفس الحب و اكتر\n\nهو نفس الحب و اكتر\n\nهو نفس الشوق و اكتر هو هو هو هو\n\nيا حياتي انا كللي حيرة ونار و غيرة\nو شوقي ليك نفسي اهرب من عزابي نفسي ارتاح بين ايديك\n\nنفسي ارتاح بين ايديك ارتاح بين ايديك\n\nد الخصام و الهجر و ليالي الاسية كل دول دول ما يهونوش حبك عليه\nو الخصام و الهجر و ليالي الاسية كل دول دول ما يهونوش حبك عليه\nو اللى جوا القلب كان فى القلب جوا\n\nرحنا و اتغيرنا احنا الا هو\n\nهو نفس الحب و اكتر\n\nهو نفس الشوق و اكتر\nهو نفس الشوق و اكتر هو هو هو هو\nاللى فات وياك يا روحي بعود ايه اللى فات وياك يا روحي بعود اليه\nواللي عشته معاك رجعت اعيش عليه اعيش عليه اعيش عليه\n\nبعد ما سدئت اني ادرت انسى بعد ما قلبي ادر يسلاك و يأسى\n\nجم بهمسة و غيروني كانو ليه ليه ليه ليه بيفكروني \nاه اه اه اه يا حبيبي\n\nاه اه اه اه يا حبيبي\nحياتي بعدك مستحيلة\n\nاه اه اه اه يا حبيبي\n\nالحياه ايام قليلة\nليه نضيع عمرنا هجر و خصام\nو احنا نقدر نخلق الدنيا الجميلة\nليه ليه ليه\nليه ليه ليه نضيع عمرنا هجر و خصام واحنا نقدر نخلق الدنيا الجميلة\n\nبالوداد و القرب\nتجدد حيتنا بالحنان و الحب تتبدل اهاتنا\nوالجاي نعيشة احلى من اللى فاتنا احلى من اللى فاتنا\nالقمر من فرحنا حينور اكتر\n\nو النجوم حتبان لنا اجمل و اكبر\n\nو الشجر قبل الربيع قبل الربيع حنشوفه اخضر\n\nو اللى فات ننساه و ننسى كل اساه\n\nيلا نلحق من الزمن ايام سفر\nالحياة من غير لقانا مش حياة\nو احنا مش حنعيش يا روحي مرتين\nالقمر من فرحنا حينور اكتر\n\nو النجوم حتبان لنا اجمل و اكبر\nو الشجر قبل الربيع قبل الربيع حنشوفه اخضر\n\nو اللى فات ننساه و ننسى كل اساه\n\nيلا نلحق من الزمن ايام سفر\nالقمر من فرحنا حينور اكتر\n\nو النجوم حتبان لنا اجمل و اكبر\n\nو الشجر قبل الربيع قبل الربيع حنشوفه اخضر\n\nو اللى فات ننساه و ننسى كل اساه\n\nيلا نلحق من الزمن ايام سفر\n\nالحياة من غير لقانا مش حياة\nو احنا مش حنعيش يا روحي مرتين\n\nفكروني ازاي هو انا نسيتك\nانت اقرب مني ليه\n\nيا هنايا حتى وانت بعيد علي او معايا\n\nتنتهي الايام\n\nو نطوي العمر منا وانت حبك انت انت\nللابد للابد ملوش نهايا ملوش نهايا\n\nحبك انت ملوش نهايا ملوش نهايا\n\nليستة اغانى ام كلثوم\n", "title": "فكرونى"}
{"id": "26414", "url": "https://arz.wikipedia.org/wiki?curid=26414", "text": "انت الحب\n\nانت الحب\nاتغنت فى الحفلات:\n\nيا ما قلوب هايمه حواليك\n\nتتمنى تسعد يوم برضاك\n\nوانا اللي قلبي مجروح بإديك\n\nوأنا اللى قلبى ملك ايديك\n\nتنعم وتحرم زي هواك\n\nالليل علي طال بين السهر والنوح\n\nاسمع لوم العزال\n\nاضحك وانا المجروح\n\nوعمري ما اشكى من حبك\n\nمهما غرامك لوعنى\n\nلكن أغير م اللى يحبك ويصون هواك أكتر مني\n\nاول عنيه ما جت فى عنيك عرفت طريق الشوق بينا\n\nوقلبى لما سألته عليك قاللى دى نار حبك جنه\n\nصدقت قلبى فى اللى قالولي\n\nلكن غرامك حيرنى وليل بعادك سهرنى\n\nتجرى دموعى وأنت هاجرنى ولا ناسينى ولا فاكرني\nوعمرى ما اشكى من حبك مهما غرامك لوعنى\n\nلكن أغير م اللى يحبك ويصون هواك أكتر منى\n\nأهواك فى قربك وف بعدك واشتاق لوصلك وارضى جفاك\n\nوإن غبت احافظ على عهدك وافضل على ودى وياك\n\nيورد على خاطرى كل اللى بيننا اتقال\n\nويعيش معاك فكرى مهما غيابك طال\n\nواحشنى وانت قصاد عينى وشاغلنى وانت بعيد عني\n\nوالليالى تمر بيا بين أماني وبين ظنون\n\nوانت يا غالى على كله فى حبك وبين ظنون\n\nوانت يا غالى على كله فى حبك يهون\n\nوعمرى ما اشكى من حبك مهما غرامك لوعنى\n\nلكن أغير م اللى يحبك مهما غرامك لوعنى\n\nلمن أغير م اللى يحبك ويصون هواك أكتر منى\nولما اشوف حد يحبك وقد إيه صانه ورعاه\n\nولما اشوف حد يحبك يحلالى أجيب سيرتك وياه\n\nواعرف جرى له ايه فى حبك يحلالى أجيب سيرتك وياه\n\nواعرف جرى له ايه فى حبك وقد ايه صانه ورعاه\n\nاسأله إن غبت عنه يا حبيبى اشتاق اليك قدي انا\n\nوإن جافيته يا حبيبى يسهر الليل ويناجيك زيى انا\n\nألاقى قلبى أنا حبه ما جه على بال\n\nلا عن هواك له غنى ولا يوم لغيرك مال\n\nأنت الأمل اللى احيا بنوره عمره ما يبعد يوم عن عينى\n\nوانت الشوق اللى اسمع صوته لما تغيب عنى ينادينى\n\nوانت الحب اللى ما فيش غيره لو يسعدنى او يشقينى\n\nوعمرى ما اشكى من حبك مهما غرامك لوعنى\n\nلكن أغير م اللى يحبك ويصون هواك أكتر منى\n\nليستة اغانى ام كلثوم\n", "title": "انت الحب"}
{"id": "26415", "url": "https://arz.wikipedia.org/wiki?curid=26415", "text": "كارافاجيو\n\nكاراڤاچيو و اسمه بالميلاد ميكيلانجلو ميريزى كان فنان طليانى كان بيشتغل فى روما ، نابولى ، مالطا ، و صقلية بين سنة 1593 و سنة 1610.\n", "title": "كارافاجيو"}
{"id": "26416", "url": "https://arz.wikipedia.org/wiki?curid=26416", "text": "ودارت الأيام\n\nو دارت الايام\n\nومرت الايام\n\nما بين بعاد وخصام\n\nوقابلته نسيت اني خصمته\n\nونسيت الليل اللى سهرته\n\nوسامحت عذاب قلبي وحيرته\n\nما اعرفش ازاي ازاي ازاي انا كلمته\n\nما اقدرش على بعد حبيبي\n\nانا ليه مين انا ليه مين مين الا حبيبي\n\nقابلني والأشواق فى عنيه\n\nسلم\n\nسلم وخد ايدي فى ايديه\n\nوهمس لي قالي الحق عليه\n\nنسيت ساعتها بعدنا ليه\n\nفين دموعي للي ما نامت ليالي\n\nبابتسامه من عيونوا نسهالي\n\nامر عذاب واحلى عذاب\n\nعذاب الحب عذاب الحب للأحباب\n\nما اقدرتش اصبر يوم على بعده\n\nده الصبر عايز عايز صبر لوحده\n\nوصفولي الصبر\n\nلقيته خيال وكلام فى الحب\n\nيا دوب يا دوب ينقال\n\nواهرب من قلبي اروح على فين\n\nليالينا الحلوة فى كل مكان\n\nمليناها حب احنا الأثنين\n\nوملينا الدنيا امل\n\nامل وحنان\n\nعيني عيني على العاشقين\n\nحيارى مظلومين\n\nعالصبر مش قادرين\n\nودارت الايام\n\nومرت الايام\n\nوهل الفجر بعد الهجر\n\nبلونه الوردي بيصبح\n\nونور الصبح صحى الفرح\n\nوقال للحب قوم نفرح\n\nمن فرحتي فرحتي تهت مع الفرحه\n\nمن فرحتي فرحتي لا بنام ولا بصحى\n\nولقيتني معاك بعيش معاك بعيش فى ربيع\n\nما فيش كده ما فيش كده ما فيش كده بين شوق ما ينتهيش\n\nوشوق وشوق وشوق ثاني ابتدى\nليستة اغانى ام كلثوم\n", "title": "ودارت الأيام"}
{"id": "26417", "url": "https://arz.wikipedia.org/wiki?curid=26417", "text": "جاد الحق على جاد الحق\n\nجاد الحق على جاد الحق (5 ابريل 1917 - 1996) ، كان الامام الاكبر و شيخ الازهر من سنة 1982 لحد سنة 1996. ولد فى بطرة فى محافظة الدقهليه , وظل مفتى الديار المصرية فى اغسطس 1978 و وزيرا للأوقاف فى يناير 1982.اخد قلادة النيل العظمى.توفي سنة 1996\n\n", "title": "جاد الحق على جاد الحق"}
{"id": "26418", "url": "https://arz.wikipedia.org/wiki?curid=26418", "text": "ماهر اباظه\n\nماهر اباظه، كان وزير الكهربا فى مصر \n\n", "title": "ماهر اباظه"}
{"id": "26419", "url": "https://arz.wikipedia.org/wiki?curid=26419", "text": "شهود يهوه\n\nشهود يهوه جماعه دينيه اسسها تشارلز راسل 1870-1916، ومن بعده جوزيف رذرفورد مؤلف كتاب \"الخلاص\" سنة 1931.\n\nمتواجدين أكتر حاجة في امريكا وبعدين في اوروبا، اما في الشرق الاوسط ممكن نجدهم في لبنان باسم شهود يهوه وعددهم في بيروت 3700 مسموح ليهم الصلاة في 15 معبد، انما ما بمارسوش عادة التبشير اي دعوة الناس وزيارتهم ف بيوتهم.\n\nاسم يهوه هو اسم الرب , و اتذكر فى الكتاب المقدس (المخطوطات الاصليه) أكتر من 7200 مرة،(مزمور 18:83) لكن المترجمين استبدلوا الاسم بلفظ رب (كيريوس باليونانى)\nفى ناس بيتهموهم انهم يهود لكنهم بيرفضوا الاتهامات دى كلها ودايما هما معروفين بسلوكهم المسيحي الحسن واحترامهم للقانون و بيتهموهم انهم ترجموا الكتاب المقدس غلط و كمان مش معترفين بالوهية\nالمسيح\n\nمش بيعملوا تماثيل للمسيح او لأي حد علشان بيعتبروا انه ملوش لزوم لتجسيد شخصية فى تمثال.كمان بيحرموا تحية العلم وبيعتبروا دا تقديس لجماد ملوش اى قيمة دينية .بس هما بيحترموا الدول وقوانينها\n\n\n", "title": "شهود يهوه"}
{"id": "26422", "url": "https://arz.wikipedia.org/wiki?curid=26422", "text": "فتحيه نكروما\n\nفتحيه نكروما (1932 - 2007) هيا ست مصريه كانت مرات كوامى نكروما اول رئيس لجمهورية جانا.\n\nاسمها الحقيقى فتحيه رزق وعاشت فى حى حلمية الزيتون فى القاهره .\n\nفتحيه كانت البنت التالته لموظف حكومه فى مصر ، و لما مات باباها ، مامتها ما إتجوزتش واحد تانى و ربت إولادها لوحدها.\n\nابن كوامى و فتحيه نكروما الكبير اسمه جمال نكروما على اسم جمال عبد الناصر و دلوقتى هو بيشتغل صحفى فى جرنان الاهرام ويكلى و عايش فى القاهرة.\n", "title": "فتحيه نكروما"}
{"id": "26424", "url": "https://arz.wikipedia.org/wiki?curid=26424", "text": "شبلنجة\n\nشبلنجة هى أكبر قرية بمركز بنها وتعد من أكبر قرى محافظة القليوبية \nتابعة لمركز بنها\nعدد السكان : ما لا يقل عن 45 ألف نسمة \nولها مجلس محلي قروي ويتبعها عدد من القري.\nوبها 14 مدرسة عام وأزهر ( بنين وفتيات ) وتجارة وفنى\nتبعد عن مدينة بنها ب 8 كم \nوتبعد عن مدينة الزقازيق ب 27 كم\n\nومن ابنائها السيد / صفي الدين خربوش وزير الشباب\n", "title": "شبلنجة"}
{"id": "26426", "url": "https://arz.wikipedia.org/wiki?curid=26426", "text": "مجدى يعقوب نصيف\n\nمجدي يعقوب نصيف راجل اعمال مصرى, رئيس الشركة الثلاثية للتصنيع والتجارة والتوزيع ورئيس مجلس إدارة مؤسسة بغداد للتجارة والتوريدات. \nوالده هو مؤسس شركة بغداد ( باناسونيك ) \nوبصفة عامةمجدي يعقوب هو صاحب مجموعة شركات الثلاثية\nوهوصاحب الفضل فى انتشار منتجات 'سامسونج' من الاجهزة المنزلية بمصر\n", "title": "مجدى يعقوب نصيف"}
{"id": "26427", "url": "https://arz.wikipedia.org/wiki?curid=26427", "text": "العباسيه\n\nالعباسيه حى من احياءالفاهره منسوبة لعباس حلمى الاول,هو اول من أنشا المبانى فى صحراء الريدانية المبانى وهو اللى عمرالمنطقه و بنى فيه فى سنة 1849 معسكرات للجيش ، و بعدين تبعوهم التجار و الأهالى و بنوا فيه بيوت و دكاكين جنب المعسكرات. الأراضى كانت بتديها الدوله بالمجان للى عايز يبنى عليها و بكده اتوسعت المنطقه.\n\nايام الخديوى اسماعيل كانت مبانى الحى ده ما بتتجاوزش المنطقه اللى بين الزعفران و القبه الفداويه.\n\n\n\n\n\n", "title": "العباسيه"}
{"id": "26428", "url": "https://arz.wikipedia.org/wiki?curid=26428", "text": "مكتبة لينرت ولاندروك\n\nمكتبة لينرت ولاندروك (Lehnert & Landrock bookshop) اسسها ارنست هاينريش اندروك سنه 1924 حالياًهى اقدم مكتبة اسسها اجانب فى مصر باقية لغايه دلوقتى فى منطقة وسط القاهرة بشارع شريف بالقاهرة.\n\nمكتبة لينرت ولاندروك أهم مكتبة مصرية فى كتب الفن القديم والحديث والمعاصر، باللغات الإنجليزية والفرنسية والألمانية، وأعمال (رودلف لينرت) الفوتوغرافيةالنادرة .وتحتفظ المكتبة بفوتوغرافيا التاريخ المصري قبل 100 سنه\n\nاحتفلت الجامعه الامريكيه فى القاهره، بمرور 100 سنه على تأسيس اول مكتبة فى مصر والشرق تتخصص فى طباعة ونشر وبيع الصور الفوتوغرافية لمصر\n\n«لينرت ولاندروك» سحر الشرق بعيون أوروبية\n", "title": "مكتبة لينرت ولاندروك"}
{"id": "26429", "url": "https://arz.wikipedia.org/wiki?curid=26429", "text": "شركة مياه الشرب بالقاهره الكبرى\n\nشركة مياه الشرب بالقاهرة الكبرى واحده من الشركـات التابعة للشركة القابضة لمياه الشــرب والصرف الصحــي واللي صدر بإنشائها قرار رئيس الجمهورية رقم 135 سنة 2004 .\n\n", "title": "شركة مياه الشرب بالقاهره الكبرى"}
{"id": "26430", "url": "https://arz.wikipedia.org/wiki?curid=26430", "text": "لبيب حبشى\n\nلبيب حبشى اثرى مصرى عالمى من مواليد سنة1906\n\n", "title": "لبيب حبشى"}
{"id": "26433", "url": "https://arz.wikipedia.org/wiki?curid=26433", "text": "ملجأ لليان تراشر للايتام\n\nملجأ لليان تراشر للايتام Lillian Trasher Orphanage اسسته لليان تراشر فى 10 فبراير سنة 1911 فى اسيوط فى صعيد مصر و بيعتبر من أكبر الملاجئ فى العالم.\n\nالبيت بيعول 600 من الاطفال والأرامل والمعوقين و مبنى على مساحة 12 فدان عليها 13 مبنى رئيسى ضمنها حضانة و سكن للولاد و سكن للبنات و فرن و مزرعه و مركز للتدريب المهنى للولاد و واحد للبنات و فيه جناين و ملاعب لممارسة الرياضه.\n\n[الموقع الرسمى لبيت لليان تراشر http://www.ltochildren.org]\n", "title": "ملجأ لليان تراشر للايتام"}
{"id": "26434", "url": "https://arz.wikipedia.org/wiki?curid=26434", "text": "هيئة البريد المصرى\n\nهيئة البريد المصرى\nهيئة البريد المصري ، هيئة حكوميه مصريه تابعه لوزارة الإتصالات و تكنولوجيا المعلومات ، إتئسست سنة 1865 و بتعتبر من اقدم المؤسسات فى مصر وأعرقها.\n\nورق البوسته المصرى إتطبع اول مره فى جنوه فى ايطاليا سنة 1866 وكانت فئاتها (10 و20 بارة) و (1 و2 و5 قروش).\n\nبعد كده اتمصر ورق البوسته المصرى و اتطبع فى مصر من سنة 1867 ، و اتطبعت الطبعة الثانيه فى مطبعة \"برناسون\" المجريه فى مدينة اسكندريه ، و بعدين صدرت طبعه تالته فى سنة 1872 اتطبعت فى المطبعه الاميريه فى بولاق.\n\nEGYPT'S POSTAL HISTORY \n\nمتحف البريد\n", "title": "هيئة البريد المصرى"}
{"id": "26440", "url": "https://arz.wikipedia.org/wiki?curid=26440", "text": "جورج قنواتى\n\nجورج شحاته قنواتي (6 يونيو 1905 - 28 يناير 1994) عالم وراهب دومينيكاني و رائد فى الحياة الفكرية العربية.\n\n", "title": "جورج قنواتى"}
{"id": "26452", "url": "https://arz.wikipedia.org/wiki?curid=26452", "text": "تيجان بريسلى\n\nتيجان بريسلى (Teagan Presley) ممثلة بورنوجرافية امريكية اتولدت يوم 24 يوليو 1985 فى مدينة هيوستن بولاية تكساس الامريكية ، واسمها الحقيقى اشلى ان اريكسون (Ashley Ann Erickson)\n\nتيجان بريسلى اشتغلت الاول رقاصة استربتيز ؛ وفى سنة 2004 دخلت مجال البورنوجرافى بعدما بدات تتصل بوكلاء شركات انتاج الافلام البورنوجرافية ، وفعلا مثلت اول فيلم بورنوجرافى ليها وهو فيلم Just Over Eighteen 10 اللى انتجته شركة Red Light District Video ، وبعد كده مثلت اكتر من 70 فيلم بورنوجرافى كانت فى اغلبهم بتمثل مشاهد ممارسة الجنس الشرجى .\n\nفى اواخر سنة 2004 مضت تيجان بريسلى عقد احتكار لمدة تلات سنين مع شركة Digital Playground لانتاج الافلام البورنوجرافية جوه الاستديوهات .\n\nتيجان بريسلى ظهرت فى البرنامج الاذاعى The Howard Stern Show مع الممثلة البورنوجرافية سايثيريا (Cytherea) وكانوا مع بعض زى لجنة اختبار للممثلات البورنوجرافيات الجداد ، وفى سنة 2005 ظهرت فى مسلسل Entourage اللى انتجته قناة HBO التليفزيونية الامريكية ؛ وظهرت على غلاف مجلة Temptress ، وكمان ظهرت فى مشهد الفيديو اللى انتجته قناة Bush League TV\n\nتيجان بريسلى سابت شغلها مع شركة Digital Playground علشان تقدر تتفرغ للموقع الرسمى الخاص بيها على شبكة الانترنت http://www.teaganpresley.com وكمان علشان تقدر تدير شركة انتاج الافلام البورنوجرافية اللى اسستها مع جوزها السابق الممثل البورنوجرافى تايلر داردن (Tyler Durden) ؛ وكانت بتشتكى من ان شركة Digital Playground مابتسمحلهاش بالشغل فى شركتها الجديدة ، لكن شركة Digital Playground ردت على الكلام ده بان تيجان بريسلى حرة وتقدر تشتغل فى اى شركة تانية بعدما طلبت من المحامين انهم يعدلوا العقد .\n\nفى شهر اكتوبر 2008 عزمت شركة Digital Playground على تيجان بريسلى انها تكون ضيفة شرف العرض الاول لفيلم Pirates II اللى انتجته الشركة .\n\nفى اوائل سنة 2009 اسست تيجان بريسلى مع عشيقها جوش ليمان (Josh Lehman) شركة SkinWorxxx لانتاج الافلام البورنوجرافية ، وكان اول انتاج للشركة هو فيلم The Search for Sun Goddess XXX .\n\nفى شهر نوفمبر 2009 مضت عقد احتكار مع شركة Adam and Eve Pictures ؛ وكان اول ظهور ليها فى انتاج الشركة دى ، فيلم Bree & Teagan مع الممثلة البورنوجرافية برى أولسون (Bree Olson)\n\nتيجان بريسلى كسبت الجوايز دى :\n\n", "title": "تيجان بريسلى"}
{"id": "26459", "url": "https://arz.wikipedia.org/wiki?curid=26459", "text": "كيرلس الاول (بابا الاسكندريه)\n\nكيرلس الاول ( 27 يونيو 444 م) البابا السكندري والبطريرك الرابع والعشرين والملقب \"عمود الدين ومصباح الكنيسة الأرثوذكسية\".\n\nكان ابن أخت ثاوفيلس (بابا الاسكندرية) (رقم 23)\nوتربي عند خاله فى مدرسة الاسكندرية وتثقف بعلومها اللاهوتية والفلسفية اللازمة للدفاع عن الدين المسيحي والأيمان الأرثوذكسي\n\n", "title": "كيرلس الاول (بابا الاسكندريه)"}
{"id": "26461", "url": "https://arz.wikipedia.org/wiki?curid=26461", "text": "يوانس الخمستاشر (بابا اسكندريه)\n\nالبابا يوأنس الخمستاشر كان بابا اسكندريه و بطريرك الكرازه المرقسيه نمره 99.\n\n", "title": "يوانس الخمستاشر (بابا اسكندريه)"}
{"id": "26466", "url": "https://arz.wikipedia.org/wiki?curid=26466", "text": "بطرس الاولانى (بابا اسكندريه)\n\nالباب بطرس الاول المعروف بإسم (بطرس خاتم الشهداء) كان بطريرك اسكندريه و بطريرك الكرازه المرقسيه نمره 17 (300 - 311). اتعرف بإسم \" خاتم الشهدا \" اكمنه كان اخر بطريرك يعدموه الرومان اللى كانو محتلين مصر و بيضطهدو المسيحيين. استشهد فى عصر اضطهاد مكسيميان.\n\nبطرس كان تلميذ للبابا ثاؤنا و درس فى المدرسه اللاهوتيه اللى كان بيديرها القسيس أرشلاوس. رسمه البطريرك ثاؤنا شماس و بعدين رقاه لقسيس. بعد وفاة استاذه ثاؤنا اترسم بطريرك فى امشير سنة 300م فى عهد الامبراطور ديكولتيانوس.\n\nإضطهاد الرومان لمسيحيين مصر وصل لدرجه عنيفه جداً فى عهد الأمبراطره الرومان ديكولتيانوس و مكسيمان. البطريرك بطرس شاف رعيته فى خطر كبير و الرومان نازلين فيهم تنكيل و قتل و ان المسيحيين المصريين بيهربو للصحارى و يستخبو فى الكهوف فبقى يطوف فى نواحى مصر عشان يشجع الناس و يعزيهم ، لكن لما راح ليكوبوليس ( اسيوط دلوقتى ) لقى ان اسقفها ميليتس خرج من المسيحيه و بقى على دين الرومان فكلمه وحاول يرجعه لكن كلامه ماجابش نتيجه و اتحول ميليتس لعدو ليه فبقى يشنع عليه و يتهمه بحاجات مش حقيقيه و اخترع بدع و انضم ليه آريوس لكن انفصل عنه فعمل البابا بطرس مجمع فى اسكندريه سنة 306 عشان يشوف حل للموضوع. لكن فى سنة 311 امر الامبراطور مكسيميان بالقبض على البطريرك بطرس بحجه من الحجج اكمنه كان متغاظ منه لإنه كان بيهاجم الدين الرومانى و بيواسى المسيحيين و بيشجعهم. و راح مكسيمان بنفسه على مصر و اضطهد المسيحيين و عذبهم و قبض على البطريرك بطرس و سجنه و امر بقطع راسه اذا رفض السجود للألهه الرومانيه و اتجمهر المسيحيين على باب السجن فإتأجل قطع راسه لتانى يوم من غير ما المتجمهرين ياخدو بالهم و قطع الرومان راسه.\n\nقبل اعدام البابا بطرس و هو بيصلى بيتقال ان بنت كانت بتصلى جنب المكان فسمعت صوت من السما بيقول : بطرس اول أسامى الرسل و بطرس اخر شهدا اسكندريه \". أعدم الرومان البطريرك بطرس بقطع راسه فى 29 هاتور سنة 311م بعد ماقعد على كرسى اسكندريه 11 سنه. لما راح المسيحيين تانى يوم لمكان الاعدام لقو القديس الشهيد و راسه مفصوله عن جسمه و البنت و ابوها قاعدين جنبه يحرسوه فلزقو راسه فى جسمه و لفوه فى حصيره و اخدوه على الكرازه و قعدوه على كرسى القديس مرقس. وقت البطريرك بطرس ماكان عايش كان بيرفض انه يقعد على الكرسى و بيقعد على سلمته التحتانيه كتواضع و احترام للقديس مرقس.\n\nخلفه البطريرك ألكسندروس الاول على حسب وصيه منه.\n\n\n", "title": "بطرس الاولانى (بابا اسكندريه)"}
{"id": "26467", "url": "https://arz.wikipedia.org/wiki?curid=26467", "text": "ديونيسيوس (بابا اسكندرية)\n\nديونيسيوس كان بطريرك اسكندريه و بطريرك الكرازه المرقسيه نمره 14. (248 ـ 265). \nواحد من أعظم شخصيات التاريخ الكنسي\" ،لقبه القديس اثناسيوس \"معلم الكنيسة الجامعة\" كمان دُعي \"ديونيسيوس الكبير\"\n", "title": "ديونيسيوس (بابا اسكندرية)"}
{"id": "26468", "url": "https://arz.wikipedia.org/wiki?curid=26468", "text": "الكسندروس الاول\n\nFile:Veljusa Monastery St. Alexander of Alexandria.jpg\nالبابا الكسندروس الاول كان بطريرك اسكندريه و بطريرك الكرازه المرقسيه نمره 19 (312 - 328).\n", "title": "الكسندروس الاول"}
{"id": "26469", "url": "https://arz.wikipedia.org/wiki?curid=26469", "text": "البابا ثاؤفيلس\n\nالبابا ثيوفيلس كان بطريرك اسكندريه و بطريرك الكرازه المرقسيه نمره 23. اتولى الكرازة المرقسية من 385 حتى 412.\n", "title": "البابا ثاؤفيلس"}
{"id": "26470", "url": "https://arz.wikipedia.org/wiki?curid=26470", "text": "البابا كيرلس الاول\n\nالبابا كيرلس الاول ( 27 يونيو 444 م) اتلقب \"عمود الدين ومصباح الكنيسة الأرثوذكسية\".\nكان بطريرك اسكندريه و بطريرك الكرازه المرقسيه نمره 23\n\n", "title": "البابا كيرلس الاول"}
{"id": "26472", "url": "https://arz.wikipedia.org/wiki?curid=26472", "text": "الحريه (ساو باولو)\n\nالحرية (Liberdade - リベルダーデ) هى واحدة من مناطق من 96 مدينة ساو باولو. هو حي فى المجتمع الياباني، وهي الأكبر فى العالم خارج اليابان.\n", "title": "الحريه (ساو باولو)"}
{"id": "26483", "url": "https://arz.wikipedia.org/wiki?curid=26483", "text": "ميخائيل الرابع (بابا اسكندريه)\n\nالبابا ميخائيل الرابع ، بابا اسكندريه و بطريرك الكرازه المرقسيه نمره 92. كان من سمالوط او سنباط. اتنصب سنة 1477 فى عهد السلطان الأشرف قايتباى و قعد فتره قصيره مدتها سنه و تلت تيام لحد وفاته سنة 1478. خلا كرسى الرياسه بعده لمدة سنتين و شهرين و سبع تيام لغاية ما قعد عليه يوأنس الاتناشر .\n\n", "title": "ميخائيل الرابع (بابا اسكندريه)"}
{"id": "26484", "url": "https://arz.wikipedia.org/wiki?curid=26484", "text": "بنيامين التانى (بابا اسكندريه)\n\nالبابا بنيامين التانى كان بابا اسكندريه و بطريرك الكرازه المرقسيه نمره 82,عاصر سلطان مصر الناصر محمد بن قلاوون , مدفون فى داخل دير الأنبا بيشوى بوادى النطرون.\n\n", "title": "بنيامين التانى (بابا اسكندريه)"}
{"id": "26485", "url": "https://arz.wikipedia.org/wiki?curid=26485", "text": "بطرس الخامس (بابا اسكندريه)\n\nالبابا بطرس الخامس كان بابا اسكندريه و بطريرك الكرازه المرقسيه نمره 83.\n\n", "title": "بطرس الخامس (بابا اسكندريه)"}
{"id": "26486", "url": "https://arz.wikipedia.org/wiki?curid=26486", "text": "مرقس الرابع (بابا اسكندريه)\n\nالبابا مرقس الرابع كان بابا اسكندريه و بطريرك الكرازه المرقسيه نمره 83.\n\n", "title": "مرقس الرابع (بابا اسكندريه)"}
{"id": "26487", "url": "https://arz.wikipedia.org/wiki?curid=26487", "text": "يوانس التامن (بابا اسكندريه)\n\nالبابا يوأنس التامن كان بابا اسكندريه و بطريرك الكرازه المرقسيه نمره 80.\n\n", "title": "يوانس التامن (بابا اسكندريه)"}
{"id": "26492", "url": "https://arz.wikipedia.org/wiki?curid=26492", "text": "ساشا جراى\n\nساشا جراى (Sasha Grey) ممثلة ومخرجة بورنوجرافية امريكية اتولدت يوم 14 مارس 1988 فى مقاطعة نورث هايلاندز بمدينة ساكرامنتو عاصمة ولاية كاليفورنيا الامريكية ، واسمها الحقيقى مارينا آن هانزيس (Marina Ann Hantzis) .\n\nساشا جراى خلصت دراستها الثانوية سنة 2005 ، وبعد كده قدمت فى معهد عالى درست فيه فنون السينما والتمثيل والرقص . وفى شهر مارس 2006 اشتغلت جرسونة فى مطعم Steakhouse وسابته بعدما حوشت مبلغ 7000 دولار امريكانى .\n\nفى شهر مايو 2006 سافرت ساشا جراى لمدينة لوس انجليس بولاية كاليفورنيا ، وهناك دخلت مجال البورنوجرافى بإسم آنا كارينا (Anna Karina) على اسم الممثلة والمخرجة والمؤلفة الدنماركية المشهورة آنا كارينا (Anna Karina) ، وبعد كده اختارت اسم ساشا جراى .\n\nاول مشهد بورنوجرافى مثلته ساشا جراى كان حفلة سكس جماعى مع الممثل البورنوجرافى روكو سيفريدى (Rocco Siffredi) فى فيلم The Fashionistas 2 ، وبعد كده رشحتها مجلة Los Angeles فى طبعة شهر نوفمبر 2006 أنها تكون نجمة كبيرة فى المستقبل .\n\nفى شهر ديسمبر 2006 ظهرت ساشا جراى فى برنامج The Insider اللى بيستضيف افراد صناعة الترفيه ، وفى شهر فبراير 2007 فى برنامج The Tyra Banks Show اللى بيناقش المراهقين فى مجال البورنوجرافى .\n\nساشا جراى ظهرت على غلاف عدد شهر يوليو 2007 من مجلة Penthouse وكسبت جايزة Penthouse Pet July 2007 ، وبعد كده ظهرت فى ملحق خاص مع طبعة شهر ديسمبر 2008 من مجلة Rolling Stone .\n\nساشا جراى مثلت أكتر من 220 فيلم بورنوجرافى أهمهم و Sasha Grey Superslut و Razordolls و Babysitters و Pirates II و Not Bewitched XXX و 9to5 - Days in Porn و Fly Girls ، ومن فترة بسيطة أسست وكالة L.A.Factory Girls لإنتاج الافلام البورنوجرافية ، وبيساعدها فى شغل الوكالة من الناحية الفنية الممثل والمخرج البورنوجرافى أندرو بليك (Andrew Blake) والممثلة البورنوجرافية كيمبرلى كين (Kimberly Kane)\n\nساشا جراى كسبت الجوايز دى :\n\n", "title": "ساشا جراى"}
{"id": "26494", "url": "https://arz.wikipedia.org/wiki?curid=26494", "text": "كارميلا بينج\n\nكارميلا بينج (Carmella Bing) ممثلة ومنتجة بورنوجرافية امريكية من اصل إيطالى اتولدت يوم 21 اكتوبر 1981 فى مدينة سايلم بولاية اوريجون الامريكية ، واسمها الحقيقى سارة چين فابريسيانو (Sarah Jane Fabbriciano) .\n\nفى سنة 2002 سافرت كارميلا بينج لمدينة لاس فيجاس بولاية نيفادا واشتغلت موديل عريان لحساب مجلة بورنوجرافية ، وفى سنة 2004 زاد وزنها واضطرت تقعد من شغلها كام شهر لغاية لماترجع لوزنها الطبيعى ، وفى الفترة دى عملت عملية تكبير لبزازها .\n\nفى شهر نوفمبر 2005 بدأت كارميلا بينج تظهر فى الافلام البورنوجرافية من خلال الموقع الرسمى للممثلة البورنوجرافية دافيا أردل (Davia Ardell) على شبكة الإنترنت ، ومن هنا اشتهرت وبدأ وكلاء شركات انتاج الافلام البورنوجرافية يتصلوا بيها علشان يتعاقدوا معاها .\n\nفى سنة 2007 سافرت كارميلا بينج لمدينة لوس انجليس بولاية كاليفورنيا ، وهناك اتعاقدت مع شركات Bang Bros و Brazzers و Bustyz و Naughty America ومثلت أكتر من 100 فيلم بورنوجرافى أهمهم Big Tits at School Vol. 1 و Big Tits at Work و Fuck My Tits 3 و Big Fucking Titties 2 و Jack's POV 9 و Jack's Teen America 19\n\nفى سنة 2008 قررت كارميلا بينج أنها تبطل تصوير الافلام البورنوجرافية وسابت مدينة لوس انجليس ورجعت لمدينة لاس فيجاس وهناك اشتغلت فى الدعاره ، لكنها بعد مدة قصيرة سابت الشغل ده بعدما خسرت فلوس كتير فى الضرايب والرسوم وتكاليف الاعلان وفواتير التليفون .\n\nكارميلا بينج أسست شركة Bing Dinasty لإنتاج الافلام البورنوجرافية ، ورجعت للتمثيل فيها بنفسها زى الاول وقالت أنها تتمنى تكون النجمة الأولى للافلام البورنوجرافية فى العالم وأنها مش هاتعتزل الشغل ده أبدا .\n\nكارميلا بينج كسبت جايزة UK Adult Film and Television Award 2007 كأحسن اداء أنثوى أجنبى .\n\nفى سنة 2013 اعتزلت كارميلا بينج شغلها فى مجال البورنوجرافى .\n", "title": "كارميلا بينج"}
{"id": "26496", "url": "https://arz.wikipedia.org/wiki?curid=26496", "text": "سكان دسوق\n\nسكان مدينة دسوق بيسموهم \"دسوقيين\" او \"دسايقة\" بالمصرى، دسوق مدينه عندها تعداد سكاني متوسط ادا اتقارنت مع المدن الكبيره فى مصر، زى القاهره و اسكندريه.\n\nعدد السكان فى دسوق وصل ل 129,604 فى 31 ديسمبر 2009، وده سببه ارتفاع معدلات المواليد وقلة الوفيات لان الرعايه الصحيه فى المدينه بقت متطوره اكتر. و سبب تاني هو تأثر المدينه بتيارات الهجرة اللى رايحه عليها لانها بتستقبل العمال من المدن القريبه منها، ومن الأرياف اللى بتحيط بها، وده زاد من نسبة بنا العشوائيات فى ضواحى دسوق وزيادة نسبة البطاله وانتشار الزحمه.\n", "title": "سكان دسوق"}
{"id": "26499", "url": "https://arz.wikipedia.org/wiki?curid=26499", "text": "فنار بورسعيد القديم\n\nفنار بورسعيد القديم هو فنار شكله مثمن اتبنى سنة 1869 فى بور سعيد فى مصر فى عهد الخديوى اسماعيل قبل افتتاح قناة السويس باسبوع وطوله 56 متر, الفنار دا يعتبر معجزه هندسيه لانه اول مبنى و اول فنار فى العالم كله يتبني بالخرسانه المسلحه فى الوقت اللى كان وقتها البنا بيكون بالحجر,عشان كده بيعتبر الفنار دا من اهم الاثار الموجوده فى بور سعيد.\n\nفنار بورسعيد القديم كمان كان بيستخدم لتحديد الوقت لانه فيه كوره حديد فوق بتنزل وتعمل صوت جامد يتسمع فى البلد كلها 3 مرات فى اليوم.\nالفنار دلوقت مش بيشتغل عشان اتبنى فنار جديد فى بور سعيد, وعشان كده الناس عايزين يحولوه لمتحف بحري خصوصا انه فى مكان مهم قدام الممشى السياحي وقناة السويس.\n", "title": "فنار بورسعيد القديم"}
{"id": "26503", "url": "https://arz.wikipedia.org/wiki?curid=26503", "text": "حاضر الثقافه فى مصر\n\nحاضر الثقافة فى مصر ، كتاب للعلامه المصرى بيومى قنديل ناقش فيه الثقافه المصريه و تفردها فى الشرق الاوسط على ضؤ دراسه عملها فى اللغويات و المصريات. كنقطة بدايه اعتبر بيومى قنديل ان المصريين عايشين فى ثقافتين و بيستخدموا لغتين. اللغتين دول هما اللغه العربيه \" الفصحى \" الوافده على مصر و هى اللغة اللى اعتبرتها الدوله المصريه لغتها الرسميه ، و اللغه التانيه هى لغة المصريين القوميه Muttersprache و هى لغه بذاتها و بيكتسبها الطفل المصرى فى طفولته و هو لسه عنده اقل من خمس سنين قبل ما يدخل المدرسه. كل اللغات اللى بيتعلمها الطفل المصرى بعد ما بيدخل المدرسه بما فيها العربى هى عباره عن لغات اجنبيه بيتعلمها عن طريق مدرس.\n", "title": "حاضر الثقافه فى مصر"}
{"id": "26508", "url": "https://arz.wikipedia.org/wiki?curid=26508", "text": "ثورة 25 يناير\n\nثورة 25 يناير (الثوره المصريه - ثورة الغضب )) هيا ثوره شعبيه بدئت فى مصر فى يوم 25 يناير لسنة 2011 و لازالت تداعيات أحداثها مستمره حتى تبين إعتراض المشاركين فيها على قلة الحريات السياسيه و حالة الطوارئ و زيادة الفقر و صعوبة وجود فرص العمل و ووحشية البوليس ، والافتقار للسكن ، و غلاءالمعيشه و إرتفاع أسعار الغذاء، و إنتشار الفساد ، و عدم وجود انتخابات حره نزيهه انعدام حرية التعبير و سوء الأحوال المعيشية. تكونت نواة هذه الثورة المصريه سنة 2011 من سلسله من التظاهرات فى الشوارع والاحتجاجات و أعمال العصيان المدنى و هذه كانت من أكبر التظاهرات التى عاشتها مصر منذ انتفاضة العيش سنة 1977 \n\nو كان المنظمين حركة شباب 6 ابريل و كلنا خالد سعيد و الجمعيه الوطنيه للتغيير و حركة كفايه و حركة شباب من أجل العدالة والحرية\"هنغيّر و حركة 25 يناير و هم من إختارو يوم 25 يناير حتى يتزامن مع يوم عيد الشرطه فى مصر. و كان المشاركين فى التظاهرات مجموعه متنوعة مختلف الطوائف الاجتماعيه والاقتصاديه و الدينيه.\n\nو على الرغم من كون طبيعة ثورة مصر سنة 2011 يغلب عليها السلميه، كان اشتباكات عنيفه بين قوات الامن والمحتجين لما حاولت الحكومه المصريه تفريق المظاهرات باستخدام مجموعة متنوعة من الطرق. و إرسال مجموعات من بوليس مكافحة الشغب أو ما يسمى قوات الأمن المركزى لمناطق التظاهرات مسلحين بالدروع و والرصاص مطاطى و العصي و خراطيم مياه ، والغاز المسيل للدموع ، والرصاص الحى و بنادق القنص وتم إستخدام غالب الأسلحه ضد المتظاهرين و إستخدمت الأسلحه الحيه كعنصر ترويعى بصوره إنتقائيه و لاكنها خلفت عددا لابأس به من القتلى و الجرحى و كذلك أحدثت باقى الأسلحه عددا لا بأس به من القتلى و الجرحى ..\n\nو بسبب ما كان بيحدث وقت هذه الثوره وصفت القاهره إنها \"منطقة حرب\" و حصل 840 حالة وفاة ، وأكثر من 6000 جريح.\n\nو إلى يوم 29 يناير ،تم قتل الأعداد التاليه من قبل جهاز الشرطه و الأمن المصرى 105 متظاهر (27 فى السويس ، و 33 فى إسكندريه ، و 45 فى القاهره) ، مع موت 10 من البوليس . و إصابة 1500 متظاهر و 75 من البوليس .ولكن عدد المقتولين إلى يوم التاسع و العشرين من فبراير تم تقديره ب 297 فرد , تم قتلهم بالرصاص الحى يومي 28 و 29 يناير و هذا بخلاف آلاف الجرحى و المصابين . بتاريخ 16 فبراير ، تقديرات وزارة الصحه فى مصر إن القتلى من قبل جهاز الشرطه كان عددهم 365 و لاكنها تقديرات مخفضه يغلب عليها الكذب لكون وزاره الصحه مسيطر عليها من قبل السلطه فى ذلك الوقت .بعد كده يوم 22 فبراير ، تقديرات وزارة الصحه فى مصر إن الضحايا كانت 6467 مصاب و384 قتيل .\n\nو بسبب هذه التظاهرات طلب الريس المخلوع حسنى مبارك من وزير الطيران احمد شفيق تشكيل الحكومة جديدة و بعدها بعدد قليل من الأيام أعلن مبارك إنه سيكمل ولايته إلى أكتوبر 2011 ولكنه لن يترشح لولاية جديدة فى إنتخابات الرئاسة مصر فى سبتمبر. و فى يوم 11 فبراير 2011 قرر حسنى مبارك أنه سيترك منصبه و ذلك من الضغط الشعبى و العالمى الأمريكى الأروبى تحديدا. و تم تسليم الحكم للمجلس عسكرى و هو المجلس الأعلى للقوات المسلحة المصريه و هذاجعل المشير محمد حسين طنطاوى رئيس المجلس الأعلى للقوات المسلحة ، بحكم الواقع ، رئيس دولة مصر.\n\nالمجلس العسكرى أعلن يوم 13 فبراير تعليق الدستور ، و حل المجلسين الشعب و الشورى ، و أن الجيش سيحكم لمدة ستة أشهر أو إقامةالانتخابات. \nلا يوجد إسم رسمى لثورة مصر سنة 2011 لكن قيل عنها أنها ثورة 25 يناير - الثوره المصريه - ثورة الغضب - - الثوره البيضاء- ثورة الشباب.\n\nفيه حاجات كتيره إتسببت فى قيام الثوره . و منها زيادة الفقر و قلة الحريات السياسيه و إستمرار حالة الطوارئ أكتر من تسعه و عشرين سنه و صعوبة وجود فرص الشغل و وحشية البوليس ، و قلة أماكن السكن ، و غلو العيشه و إرتفاع أسعار الأكل ، و إنتشار الفساد ، و عدم وجود انتخابات حره نضيفه و انعدام حرية التعبير. الثوره دى إبتدت بعد ثورة تونس و هما الإتنين من احتجاجات الشرق الاوسط و شمال افريقيا 2010-2011.\n\nبعد ما إتقتل أنور السادات سنة 1981 مسك حكم مصر حسنى مبارك ، و نظام الحكم فى مصر هو نظام شبه رئاسى بيحكم البلد بقانون الطوارئ (القانون رقم 162 لسنة 1958) من سنة 1967 لحد النهارده ، باستثناء 18 شهر سنة 1980 و سنة 1981.\nو عدد المساجين السياسيين فى مصر اللى اعتقلوا تحت حكم قانون الطوارئ بيتقدر إنه ممكن يوصل تلاتين ألف (30000 ) مسجون . منظمات حقوق الإنسان قالت إن سنة 2010 كان فيه بين 5000 و 10000 شخص معتقلين لمدد طويله دون تهمه أو محاكمه\n\nإتسرب تلغراف من سفارة امريكا من سنة 2009 وصف وحشية البوليس ، بما فيه التعذيب ، اللى شايع و منتشر و جهود الحكومه علشان تمنع التعذيب مش نافعه و ناقصه من ناحية التنيفيذ و مش جد.\n\nيوم 6 يونيه سنة 2010 مات شاب مصرى إسمه خالد محمد سعيد فى ظروف تفاصيلها عليها إختلاف فى سيدي جابر فى اسكندريه.. السبب فى الإختلاف إن شهود كتير شهدو إن رجالة البوليس ضربو خالد لحد ما مات . و يوم 25 يونيه إتجمع اكتر من 5 الاف واحد فى مظاهرة فى اسكندريه و شارك فيها حركة شباب 6 ابريل و المسؤلين على صفحات الفيسبوك و الدكتور محمد البرادعى, و المستشار محمود الخضيرى و جورج اسحاق و ايمن نور و حمدين صباحى و مجموعة من قيادات الاخوان المسلمين و حزب الغد و الجميعه الوطنيه للتغير و متظاهرين بيمثلوا تقريبا كل التيرات السياسيه فى مصر و هتافات تطالب بسقوط الحكومه و محاكمة المسؤلين و سقوط الدولة البوليسية و هتفت ضد قانون الطوارئ و وزارة الداخليه و عمل محمد البرادعى مسيره مع عشرات عشان يعزى ام الضحيه و اعلن تضامنه معاهم.\n\nحسنى مبارك مسك حكم مصر من أكتوبر سنة 1981 و ساب قانون الطوراىء اللى كان موجود من ايام السادات ممتد لاكتر من 29 سنه و قال إن الإرهاب اللى اتعرضت ليه مصر و الموجود فى المنطقه اللى حواليها كان ليه دور فى مد العمل بقانون الطوارىء.و منظمه ترانسبيرنسى الإمريكانيه إدت مصر 3.1 من 10 . \n( 10 يعنى دوله مفيهاش فساد و 0 يعنى دوله كلها فساد ). الرقم رغم انه قريب و ساعات أعلى من دول مجاوره لمصر و لمجموعه كبيره من دول العالم التالت لكن بيوضح درجة الفساد فى مصر من وجهة نظر المنظمه. من جهه تانيه مجله امريكانيه اسمها \" بيريد \" Parade حطت مبارك فى المركز العشرين ما بين سبعين حاكم من ضمنهم \" عبد الله \" ملك السعوديه و \" بوتين \" رئيس روسيا اعتبرتهم المجله حكام ديكتاتوريين .\n\nمن جهه تانيه السياسه الخارجيه فى عصره كانت من عيوبها قلة القدره على التمييز بين العدو والصديق و نقص ملحوظ فى امكانيات التحليل السياسى السليم للأحداث ، و ده سبب مشاكل و ازمات كتيره لمصر مع دول العالم و القوى الكبرى. فوق كده شاف عهد حسنى مبارك دخول مصر عناصر اجنبيه من لاجئين و غيرهم بأعداد كبيره من مناطق متخلفه بتعانى من الصراعات الثيولوجيه و الاثنولوجيه ممكن يكون ليها اثر وحش على الثقافه المصريه الهوموجينيه و تطورها للأحسن و على السلام الاجتماعى فى المجتمع المصرى ، و كمان حشر مصر فى مشاكل العرب و صراعاتهم ولعبها دور الأخ الطيب بيجيب لمصر و المصريين المشاكل و إتسبب فى دخول اختلافات خطيره فى الثقافه المصريه.\n\nالفساد السياسى فى وزارة الداخلية تحت إدارة الرئيس مبارك ارتفع بشكل كبير ، علشان زيادة القوة اللازمه علشان تمديد رئاسته. و و ده اتسبب فى سجن شخصيات سياسية و ناشطين شباب بدون محاكمة \n\nالفساد الإفتصادى كمان تحت حكم الرئيس مبارك ارتفع بشكل كبير ، احمد عز إحتكر صناعة الصلب فى مصر و إتحكم فى أكتر من 60 ف الميه من حصة السوق علاء الدين الأعسر ، و هو كاتب و أستاذ أميركانى مصرى ، بيقول إن ثروة عيلة مبارك قيمتها من 50 ل 70 مليار دولار أمريكانى.\n\nأحمد عز ، كان سكرتير عام الحزب الحاكم ، و بتتقدر ثروته بحوالى 18 مليار جنيه مصرى ؛ وزير الاسكان أحمد المغربى بتتقدر ثروته بأكتر من 11 مليار جنيه مصري ؛ و ثروة وزير السياحة زهير جرانة بتتقدر ثروته تكون 13 مليار جنيه مصرى ؛ وزير التجارة والصناعة ، رشيد محمد رشيد ، بتتقدر ثروته ب 12 مليار جنيه مصرى ؛ و حبيب العادلى وزير الداخلية بتتقدر ثروته ب 8 مليارات جنيه مصرى.\n\nبحلول أواخر 2010 حوالى 40 ٪ من سكان مصر بيعيشو على اللى بيعادل حوالى دولارين امريكانى فى اليوم لكل واحد و بيعتمد جزء كبير من السكان على السلع المدعومة.\n\nمصر هيه تانى أكبر دوله فى أفريقيا فى عدد السكان بعد نيجيريا, و أكبر دوله فى منطقة الشرق الأوسط. و حسب تقدير سنة 2007 وصل عدد سكان مصر لحوالى 78,733,641 شخص (فيه تقديرات تانيه بتقول انهم وصلو 81,713,517 فى يوليه 2008).\n\nسكان مصر كانو 30083419 سنة 1966 ، و معظم المصريين بيعيشو بالقرب من ضفاف نهر النيل ، في مساحة حوالي 40000 كيلومتر مربع (15000 ميل مربع) ، علشان دى بس الأراضى اللى ممكن تتزرع. زيادة عدد السكان ساعد فى زيادة الفقر ، و قلة التعليم ، و قلة النظافه ، و مشاكل الإسكان.\n\nالمقال الرئيسى: تفجير اسكندريه 2011\n\nتفجير كنيسة القديسين ، عملية ارهابيه حصلت فى مدينة اسكندريه , مصر و سط الاحتفالات بليلة راس السنه. بعد حلول السنه الجديده بعشرين دقيقه حصل انفجار قدام كنيسة القديسين فى منطقة سيدى بشر. العملية الارهابية دى وقعت 25 قتيل المسيحيين الأقباط و حوالى 100 مصاب. بتعتبر اول عملية ارهابيه بالمنظر دا تحصل فى تاريخ مصر.قبل العملية بفتره تنظيم القاعده قام باستهداف كنيسة فى بغداد و هدد الكنايس فى مصر بنفس الحاجة لو , بحسب كلامهم , مافرجوش عن ستات اسلموا, و روجوا و شجعوا التعصب الدينى و قبل التفجير باسبوعين نزل على سايت سلفى متطرف دعوة لتفجير الكنايس فى مصر و عناوين اكتر من كنيسه منهم كنيسة القديسين و الطرق و الاساليب اللى ممكن يتعمل بيها المتفجرات.العملية عملت صدمة فى مصر و فى العالم كله. و إحتج كتير من المسيحيين فى الشوارع ، و انضم بعض المسلمين للاحتجاجات. و بعد الاشتباك بين الشرطة والمحتجين في الإسكندرية والقاهرة و هتفوا بشعارات ضد حكم مبارك في مصر.\n\nعلشان التحضير لاحتمال إن مبارك يتشال من الحكم، درست الجماعات المعارضه كتابات جين شارب على الثوره بدون عنف، بما فيها الشغل مع قادة أوتبور!، و الانتفاضه اللى عملها الطلبه الصرب سنة 2000. و كانت فيه نسخ من لستة شارب اللى بتوضح 198 نوع من أنواع الأسلحه اللى مش عنيفه، مترجمه لللغه العربى، و مش دايما عليها إسم شارب، بتتوزع فى ميدان التحرير وقت المظاهرات.\n\nبعد نجاح ثورة تونس إنها تشيل رئيس تونس زين العابدين بن على من الحكم . قال كتير من المحللين، بما فيهم رومانو برودى، إن مصر هيا اللى عليها الدور تحصل فيها ثوره .\n\nفى الأيام الأولانيه قبل الاحتجاجات حصل ما يقلش عن ست حالات إنتحار عن طريق الحرق فى مصر ، منهم راجل إسمه عبد المنعم عبده جعفر ،صاحب مطعم عمره 49 سنه، اتقبض عليه و هو بيحاول يولع فى نفسه فى وسط مدينة القاهره قدام مجلس الشعب وهو بيهتف ضد مباحث أمن الدوله . و فيه ست اشخاص معروف إنهم حاولوا الإنتحار عن طريق الحرق منهم: عبده عبد المنعم جعفر ، محمد فاروق حسن ، محمد عاشور سرور ، و السيد أحمد هاشم .\nالمظاهرات دى إبتدت فى إماكن كتيره فى مدن زى القاهره ، اسكندريه ، السويس و الاسماعيليه فى وقت واحد و إتسمت يوم الغضب ،و كمان إتقال عليها إنها ثورة الشباب . و زاد التوتر العام و إتظاهر ناس كمان قدام السفارات المصريه فى بلاد كتير. الحكومة وقفت خدمة الإنترنت فى مصر و فرضت حظر التجول ، و قالت إن ده علشان الحفاظ على النظام ومنع حدوث انتفاضة من الجماعات الإسلامية الأصولية.\n\nمنظمين حركة شباب 6 ابريل و كلنا خالد سعيد و الجمعيه الوطنيه للتغيير و حركة كفايه و حركة 25 يناير هما اللى إختارو يوم 25 يناير علشان يتزامن مع يوم عيد البوليس فى مصر. m المشاركين فى المظاهرات كانو مجموعة متنوعة مختلف الظروف الاجتماعيه والاقتصاديه و الدينيه.\n\nالمظاهرات فى القاهره إبتدت قدام دار القضاء العالى فى وسط البلد و و حاول بوليس مكافحة الشغب اللى إسمهم الأمن المركزى تفريق المظاهرات و استعملو رصاص كاوتش و عصايات و خراطيم الميه ، و الغاز المسيل للدموع ، بس عدد المتظاهرين كان أكبر من المعتاد و قدرو يطلعو من حصار البوليس ليهم و راحو على ميدان التحرير.\n\nيوم 26 يناير ، إتواصلت أعمال الشغب ، أعداد المحتجين كانت الآفات ، كان فيه زياده فى استخدام العنف من جانب المتظاهرين و البوليس . السويس شافت انتفاضة جذرية ،و إتحرقت مبانى حكومية ، بما فيها مركز للبوليس . البوليس إتراجع فى نهاية المطاف من السويس ، و دخلها الجيش .\n\nالاحتجاجات كانت مش كبيره يوم 27 يناير بسبب الاستعدادات للانتفاض على نطاق واسع يوم 28 يناير. و أعلنت جماعة الاخوان المسلمين المسلمين الدعم الكامل للاحتجاجات ، و رجع محمد البرادعى (زعيم معارضة بارز) من ڤيينا فى الوقت المناسب لاحتجاجات الجمعة. البرادعى قال إنه هايقبل إذا إتطلب منه إنه يتولى منصب رئيس مصر خلال الفترة الانتقالية إذا كان حسنى مبارك هايسيب مصر.\n\nيوم 28 يناير انسحبت قوات البوليس و الامن المركزى من القاهرة و اسكندريه و السويس بعد ما زادت الاشتبكات بينهم و بين المتظاهرين و اعلن حسنى مبارك بصفته الحاكم العسكرى اعلان حظر تجوال فى المدن دى و نزل الجيش الشوارع.اعلنت وسايل الاعلام ان مبارك حيطلع يقول كلمة و بعدين اتلغى الخطاب و اتعلن قرار حظر التجوال فى مصر كلها.\nالحكومة المصرية نشرت الجيش فى القاهرة ، إسكندريه ، و السويس علشان مساعدة البوليس .. بعد وقت قصير من صلاة الجمعة ، إتظاهر عشرات الآلاف من المصريين المحتجين ، وخلال ساعات ارتفع العدد لميات الآلاف. و إنضم لهم محمد البرادعى لكن اترش بمدفع ميه و كان فه أخبار إنه إتحجز فى بيته لكنه عمل مقابله مع بى بى سى يوم 29 يناير قال فيها إن مبارك لازم يسيب الرياسه .\n\nو قال الرئيس الامريكانى باراك اوباما إنه إتكلم مع مبارك و طلب منه \"اتخاذ خطوات ملموسة تعزز حقوق الشعب المصرى\".\n\nو إتضرب ايمن نور و دخل مستشفا علشان يتعالج.\n\nاعلن فتحى سرور رئيس مجلس الشعب انه هايطلع بعد فتره صغيره يقول بيان مهم و بعدين اتعلن ان حسنى مبارك هو اللى حيقول البيان و قال فيه انه حيشيل الحكومه و رفض الرئيس المصرى مطالب تقديم استقالته بعد ما أمر قوات و دبابات الجيش بالنزول للمدن في محاولة علشان تهدية انفجار احتجاجات الشوارع ضد حكمه.\n\nإتقتل تلاته على الأقل فى اشتباكات عنيفة قدام مبنى وزارة الداخلية وسط القاهرة، بعد ما حاول ألاف المتظاهرين اقتحام المبنى.\n\nإتواصلت الاحتجاجات و المتظاهرين هتفو \"يسقط مبارك\" و بعضهم هتف \"شعب وجيش واحد\" ، و موقف الجيش فى مجرى الأحداث الحرجة لسه مش واضح.بليل بعد ما انسحبت قوات الامن المركزى من المدن حصلت هجمات منظمة و عمليات سلب و نهب قام بيها مجموعة من البلطجيه فى كل انحاء مصر تقريبا , فيه منهم اكتشف بعد كدا انهم افراد فى البوليس المصرى و مجموعة من المساجين خرجوا من السجون, لمجموعة من المحلات و بنوك و البيوت , و مفيش وجود للبوليس, و حصل اعتداء على المتحف المصرى و اتجمع المتظاهرين و اهالى المناطق اللى بيحصل فيها عمليات السرقة اتجمعوا , و كونوا لجان دفاع شعبية لحماية البيوت و المتاحف و الممتلكات الخاصة و العامة و انضم ليهم الجيش بعد كدا, و قدروا انهم يقبضوا على مجموعات من البلطجيه و الجيش استلمهم و احتجزهم.\n\nو ناس قالو إن \"بلطجية الحزب الوطنى\" المرتبط مع النظام المصرى هما اللى نهبو المحلات و البيوت فى القاهره.r و كان فيه أخبار من إسكندريه إن العصابات اللى هاجمت المحلات و البيوت هناك كانت متشكله من رجالة البوليس فى هدوم مدنى علشان أوامرهم كانت خلق حالة من الفوضى علشان الناس تخاف و تحرس بيوتها بدل ما تطلع فى المظاهرات .\n\nفى بنى سويف ، جنوب القاهرة ، مات سبعتاشر متظاهر برصاص البوليس المصرى و هما بيحاول مهاجمة مركزين للبوليس فى مدينة بنى سويف.\n\nإستمر تواجد المتظاهرين فى ميدان التحرير لكن بأعداد قليله ، و ده بسبب الهجمات المتنظمه و عمليات السلب و النهب اللى أجبرت الناس ترجع بيوتها علشان يحموها.\n\nو قال البنك المركزى المصرى إن كل البنوك و البورصه المصريه ها تفضل مقفوله.\n\nو منعت الحكومه قناة الجزيره إنها تشتغل فى مصر.\n\nو قابل الرئيس مبارك،نايبه، اللوا عمر سليمان، والمشير حسين طنطاوى، وزير الدفاع، والفريق سامى عنان، رئيس هيئة أركان القوات المسلحة، فى مركز عمليات القوات المسلحة المصريه.\n\nو قابل المشير حسين طنطاوى قوات الجيش عند التليفزيون و فى ميدان التحرير.\n\nإستمرت المظاهرات فى ميدان التحرير و إسكندريه و السويس و المنصوره و دمنهور. و قابل الرئيس مبارك اعضاء الحكومه و ضمت التشكيلة 14 وزير جديد و15 وزير قديم قالو اليمين الدستورية قدام مبارك.و أكد الجيش إنه مش هايستعمل القوه ضد المتظاهرين.\n\nو قال عمر سليمان، نايب الرئيس المصرى ان الرئيس حسنى مبارك كلفه يتكلم مع القوى السياسية عن عدد من القضايا و أولها الإصلاحات الدستورية والتشريعية.\nإستمرت المظاهرات و مظاهره إتسمت مسيرة المليون علشان هدفها كان إن يكون فيها مليون متظاهر.\n\nأعلن مبارك إنه هايكمل ولايته لحد أكتوبر 2011 و مش هايترشح لولاية جديدة فى انتخابات رئاسة مصر فى سبتمبر فى كلمة وجهها للشعب المصرى وعد فيها بإصلاحات دستورية تتضمن تحديد فترات تولى الرياسه.\n\nخلال ليلة 01-02 فبراير ،اشتبك أنصار مبارك (البلطجية) مع المحتجين اللى ضده فى إسكندريه . و يوم 2 فبراير هجم انصار مبارك و هما راكبين إحصنه و جمال و معاهم كرابيج و رمو طوب و زلط و قنابل المولوتوف على المحتجين اللى فى ميدان التحرير. و هاجم انصار مبارك كتير من الصحفيين الأجانب.\n\nو بعد يوم عنيف من الإشتباكات، المتظاهرين فضلو فى ميدان التحرير بس إتقتل تلاته على الأقل فى ميدان التحرير .\n\nو قال بنيامين نتنياهو رئيس الوزرا الاسرائيلى إن عدم ترشح مبارك لرئاسة مصر يوم مأساوى فى تاريخ الشرق الأوسط\nكتير من المسؤليين فى دول كتير طلبو إن التغيير يحصل دلوقتى.\n\nانصار مبارك ضربو المعترضين برصاص حقيقى و إتقتل خمسه على الأقل فى ميدان التحرير و أكدت وكالة اسوشيتد برس الأمريكانيه في تحليل ليها، إن حسنى مبارك ضيع فرصته فى خروج مشرف من السلطة بعد تلاتين سنه من حكم مصر و إتنشرت أخبار إن فيه خلاف شديد بين الفريق أحمد شفيق رئيس الوزرا مع الرئيس مبارك وعمر سليمان نايب الرئيس بسبب اللى حصل يوم الأربع 2 فبراير و بعتان بلطجيه لقلب ميدان التحرير \n\nو إتنشرت أخبار إن بعتان بلطجيه لقلب ميدان التحرير خططه جمال مبارك أمين لجنة السياسات فى الحزب الوطنى مع صفوت الشريف أمين عام الحزب الوطنى و ماجد الشربينى أمين التنظيم اللى حل محل أحمد عز، و إتنين من رجال الأعمال إبراهيم كامل و محمد أبو العينين، مع رجب هلال حميدة، وحسن عبد الرحمن رئيس جهاز مباحث أمن الدولة ممثل وزارة الداخلية.\n\nو قال الرئيس حسنى مبارك فى مقابله مع ايه بى سى إنه مايهمهوش الناس بتقول عليه إيه و إنه زهق من الحكم وإنه عاوز يسيبه بس خايف يحصل فوضى فى مصر من بعده لو هو ساب الحكم.\n\nو اتهمت شركة التليفون المحمول \"ڤودافون\" السلطات المصرية انهم استخدمو شبكة المحمول علشان يبعتو رسايل تكست بتأيد الحكومة .\n\nو استقالت شهيره امين من منصب نايب رئيس قناة النيل ، و إنضمت للاحتجاجات علشان رؤساءها قالولها إنها لازم تتكلم عن المظاهرات الهزيلة المؤيدة لمبارك بس و لقت إنها مش قادره تكمل فى محاولة تضليل الشعب و غسل أدمغة ولاده.\n\nسما المعترضين اليوم جمعة الرحيل وإستمرت المظاهرات فى ميدان التحرير و إتكتب فى جورنال الجمهوريه فى مصر إ ن اللى بعتو مظاهرة علشان تأييد مبارك فى ميدان التحرير سيطر على عقولهم الغباء \n\nو نشر جورنال الوفد قصيده كتبها فاروق جويده يطلب من مبارك إنه يرحل و خبر إن السفير محمد رفاعة الطهطاوى المتحدث بإسم الازهر قال إن النظام كتب نهايته بإيده\n\nو نشر جورنال زى جارديان البريطانى مقال فيه إن ثروة الرئيس المصرى حسنى مبارك و عيلته ما بين 40 و 70 مليار دولار امريكانى \n\nاللوا حسن الروينى قائد المنطقه العسكريه المركزيه فى الجيش المصري راح ميدان التحرير و طلب من المتظاهرين إنهم يسيبو الميدان.\nالتلفزيون الحكومى المصرى أعلن إن أعضاء هيئة المكتب السياسى بتاع الحزب الوطنى الديمقراطى الحاكم إستقالو و حل محلهم أعضاء جداد. و إن حسام بدراوى رئيس لجنة التعليم والبحث العلمى فى أمانة السياسات و عضو الأمانة العامة للحزب حل محل صفوت الشريف الأمين العام للحزب و محل جمال مبارك، إبن رئيس مصر ، اللى كان أمين السياسات و أمين عام مساعد للحزب.\n\nو كان فيه أخبار مش مؤكده إن حسنى مبارك كمان إستقال من زعامة الحزب الوطنى الديمقراطى.\n\nو حصل انفجار فى سينا فى خط أنابيب الغاز لإسرائيل و الأردن و إتوقفت إمدادات الغاز المصرى لإسرائيل و الأردن و سوريا بعد انفجار خط الأنابيب \n\nو حصل تفجير فى أكبر كنيسه فى رفح المصريه.\n\nإستمرت المظاهرات فى ميدان التحرير لكن إتسمع صوت ضرب نار فى القاهره \n\nإستمرت المظاهرات فى ميدان التحرير و إسكندريه.\nاكبر حشود من ساعة بداية الاحتجاجات، عشرات الآلاف من المتظاهرين حاصرو مجلس الشعب و مقر رياسة الوزرا القريبين من ميدان التحرير، و طلب چو بايدن نايب ريس امريكا توسيع الحوار.\n\nالمتظاهرين سمو اليوم ده يوم حب مصر و حصلت مظاهرات فى معظم محافظات مصر \n\nعمر سليمان قال إن مصر مش جاهزه إنها تكون دوله ديمقراطيه\n\nو طلب چو بايدن من عمر سليمان رفع حالة الطوارئ فوراً.\nالمتظاهرين فضلو فى ميدان التحرير و حاصرو مجلس الشعب و قال المتحدث بإسم البيت الأبيض تصريحات عمر سليمان اللى تحدث قال فيها إن مصر مش جاهزه إنها تكون دوله ديمقراطيه تصريحات مش مفيده .\n\nو أخبار إن حصيلة ضحايا الاشتباكات فى محافظة الوادى الجديد، خلال يومين 8 و 9 فبراير ، وصلت 3 مقتولين و 100 مصاب.\n\nزاد عدد المتظاهرين فى ميدان التحرير و عمال كتير عملو اضرابات.\n\nو قال حسام بدراوى أمين عام الحزب الحاكم فى مصر إنه يتوقع استجابة مبارك لطلبات الشعب قبل 11 فبراير. و قال حسام بدراوى لبى بى سى إنجليزى إنه طلب من مبارك يتنازل عن الحكم.\n\nاصدر المجلس الاعلى للقوات المسلحة البيان نمره واحد قال فيه ان المجلس فى حالة إجتماع دايم علشان يناقش اجراءات و تدابير للحفاظ على الوطن و مكتسبات شعب مصر.\n\nقابل حسنى مبارك، عمر سليمان، و احمد شفيق ، و اعلنت وسايل الاعلام ان مبارك ها يقول كلمه للشعب و إتنشرت أخبار إن مبارك ها يتنازل عن الحكم لكنه قال إنه طلب تعديل الدستور و إنه ها ينقل بعض صلاحياته لنايبه عمر سليمان.\n\nو كان عدد المتظاهرين فى ميدان التحرير و الشوارع اللى حواليه حوالى تلاته مليون و رد فعلهم على خطابه كان شديد ضد مبارك.\n\nإستمر المتظاهرين فى ميدان التحرير و إتجمع متظاهرين قدام قصر الرياسه، قصر العروبة، فى مصر الجديدة. وزير المالية المصرى سمير رضوان قال لبى بى سى إن وقوع انقلاب عسكرى ها يكون له تأثير مش كويس على الشعب و الاقتصاد.\n\nو إتنشرت أخبار إن مبارك راح شرم الشيخ.\n\nو قال حسام بدراوى أمين عام الحزب الحاكم فى مصر إنه هايستقيل من الحزب.\n\nو قال نايب رئيس الجمهورية عمر سليمان إن الرئيس حسنى مبارك قرر إنه يسيب منصبه و سلم الحكم لمجلس عسكرى الى هو المجلس الأعلى للقوات المسلحة المصريه.\n\nأعلن المجلس الأعلى للقوات المسلحة المصرية حل برلمان مصر و تعليق الدستور. و أعلن إنه ها يمسك الحكم لمدة ست أشهر أو لحد الانتخابات.\n\nالستات المصريات كانو مشاركين بنشاط كبير طول وقت الثوره.\n\nفى الأيام الأولانيه قبل الاحتجاجات فيه ست اشخاص معروف إنهم حاولوا الإنتحار عن طريق الحرق منهم: عبده عبد المنعم جعفر ، محمد فاروق حسن ، محمد عاشور سرور ، و السيد أحمد هاشم .\n\nلحد يوم 3 فبراير 2011 إتعور أكتر من خمستلاف (5000)‏ فى ميدان التحرير لوحده\n\nلحد يوم 29 يناير ، مات ما يقلش عن 105 متظاهر (27 فى السويس ، و 33 فى إسكندريه ، و 45 فى القاهره) ، مع موت 10 من البوليس . و إتصاب 1500 متظاهر و 750 من البوليس .\n\nعدد المقتولين لحد يوم 8 فبراير إتقدر يكون 297 واحد و واحده\n\nيوم 22 فبراير ، تقديرات وزارة الصحه فى مصر كانت إن الضحايا 6467 مصاب و384 قتيل \n\nفى 3 مارس 2003 حذر المشير حسين طنطاوى رئيس المجلس الأعلى للقوات المسلحه من امكانية حصول كارثه فى مصر حيث ان مخزون القمح فيه نقص و يادوبك مش حايكفى غير حوالى شهرين و ان القمح اتضاعف تمنه فى الاسابيع الأخيره من 210 دولار ل 420 دولار ، و ان رئيس الوزرا اشتكى للمجلس العسكرى انه مش هيقدر يوفى بمرتبات الموظفين فى الفتره الجايه ، و فوق كده ان الأمن القومى المصرى فى حاله وحشه ممكن تضره.\n\n\nيوم 29 يناير ، عين مبارك اللوا عمر سليمان رئيس المخابرات المصرية ، نايب رئيس جمهوريه، و أحمد شفيق رئيس للوزرا.\n\nو يوم 3 فبراير قال عمر سليمان، نايب الرئيس المصرى إن حركة ‏25‏ يناير هيا حركه وطنيه , و قال إن لا الرئيس حسنى مبارك و لا إبنه جمال هايرشحو نفسهم فى إنتخابات الرياسه و فى نفس اليوم قال احمد شفيق إنه مستعد يتكلم مع المعتصمين فى ميدان التحرير.\n\nرغم إن الإخوان المسلمين ما نظموش المظاهرات دى لكن شاركو فيها من يوم 28 يناير يعنى بعد ثلات تيام من بدايتها .\n\nالأحداث بينت إمكانية إن حركة الإخوان المسلمين فى مصر تمسك الحكم. حركةالإخوان المسلمين بتقول انها عايزه اقامة \" دوله مدنية ذات مرجعية إسلامية \" . محمد غانم و هو عضو كبير فى المنظمه صرح بإن قناة السويس لازم تتقفل طوالى و يتوقف بيع الغاز لإسرائيل لإسقاط نظام مبارك و إن الناس لازم يستعدوا لحرب ضد اسرائيل .\n\nعصام العريان اللى من زعما جماعة الإخوان المسلمين قال لوكالة رويترز إن الجماعة استلمت دعوات لعمل اجتماعات من مندوبين حكومات النرويج وألمانيا والسويد واستراليا وسويسرا. و فى 24 فبراير 2011 أكدت وزيرة الخارجيه الأمريكيه هيلارى كلينتون إن امريكا ما بتعارضش وصول الإخوان المسلمين ، اللى عايزين يطبقوا الشريعه الإسلاميه فى مصر و بيعارضوا تغيير البند التانى فى الدستور المصرى ، لحكم مصر لو التزموا بالديمقراطيه و نبذوا العنف.\n\nبعد الثوره اتلاحظ نشاط المنظمات الاسلاميه الدينيه و اتأسست أو إبتدت تتأسس أحزاب دينيه زى حزب الوسط الجديد و حزب النهضه و حزب الحريه و العداله التابع لمنظمة الإخوان المسلمين فى مصر. هدف الأحزاب دى تطبيق الشريعه الاسلاميه على الشعب المصرى و المحافظه على الماده التانيه من الدستور القديم و محاربة قيام مجتمع مدنى سيكولارى فى مصر. مفيش لغاية اللحظه دى احزاب مدنيه إتأسست أو اتعلن إنها تحت التأسيس.\n\nالجماعات الدينيه الأصوليه بعد تنحى مبارك شمرت كمامها و بينت عضلاتها معتمده على تفشى التدين بين المصريين. المنظمات الأصوليه الاسلاميه عايزه تطبق الشريعه و العقوبات الاسلاميه زى قطع الايدين و الرقاب على الشعب المصرى و بتروج لفرض لبس الستات للأحجبه و الأنقبه حيث ان موقفها من موضوع المرأه بوجه عام انها عوره و الإنزواء فى المجتمع هو طريقها و مكانتها. من ناحيه تانيه الجماعات دى بتعادى قيام دوله مدنيه فى مصر يكون فيها كل المصريين متساويين عن طريق الدستور و مش عايزين مادته التانيه تتشال أو تتغير. الجماعات دى بتعتبر المسيحيين المصريين أهل ذمه مش مواطنين مصريين متساويين مع غيرهم من المصريين بالقانون و الدستور.\n\nمن الجماعات اللى رجعت لمصر بعد الثوره جماعة \" التكفير والهجره \". تقرير جهاز الأمن الوطنى فى مصر فى يونيه 2011 وصف تحركات جماعة التكفير والهجرة بالأخطر خاصة إن احتمالية اندلاع صدام بينها وبين التيارات الإسلاميه التانيه زى السلفيين وعلى راسهم الجماعة الإسلاميه الأكتر عداء لفكر التنظيم ده.\n\nفى 10 سبتمبر اصدرت السلطات الحاكمه بيان اعلنت فيه انه اتقرر تطبيق نصوص قانون الطوارىء بالكامل. فى وقت حسنى مبارك كان قانون الطوارىء بيتطبق جزئياً فى مجالات مكافحة الإرهاب و المخدرات.\n\nبعد الانهيار الاقتصادى اللى حصل فى مصر بسبب قلة السياحه و القبض على رجال الأعمال و أصحاب المصانع و الشركات و هروب المستثمرين من الاستثمار فى مصر و رجوع عمال من ليبيا بقت مصر فى موقف اقتصادى وحش جداً ، فى ظرف شهرين من اندلاع الإضطرابات انخفض احتياطى الخزانه المصريه 6 مليار ، و انخفض النمو الإقتصادى لحد كبير ، و ارتفعت أسعار الأكل و السلع ، و انخفضت احتياطات القمح و الغلال. فى الظروف دى استنجد المسئولين الجداد فى مصر بصندوق النقد الدولى و طلبوا انه يسلفهم مبلغ 60 مليار جنيه عشان يواجهوا الكارثه الاقتصاديه المهوله اللى ممكن توصل لإنهيار اقتصادى كامل و حصول مجاعه حقيقيه فى مصر. فى 14 ابريل 2011 اعلن وزير مالية مصر سمير رضوان لوكالة رويتر إنه حايطلب عشره مليار دولار سلفه من بنوك دوليه و مجموعة السبعه للدول الكبرى لمساعدة مصر فى مواجهة الضغوط المالية المتزايده. و قال رضوان انه جايز يستنجد ببرنامج الاقتراض من صندوق النقد الدولى. و فى 3 مايو 2011 أكدت فايزة أبو النجا وزيرة التخطيط والتعاون الدولى إن مصر استلفت من مخزون النقد الأجنبى الل عندها للمره الأولى فى تاريخها فنزل المخزون 6 مليار فى فتره قصيره و ان دى حاجه مقلقه و وضحت إن الوضع الإقتصادى حرج جداً.\n\nفى 5 مايو 2011 قرر أصحاب مصانع النسيج فى المحله الكبرى قفل المصانع وتسليم مفاتيحها لرئيس الوزرا و وزير التجاره ، و فى اسكندريه بقى فيه اكتر من 150 مصنع مهددين بالإفلاس. إفلاس المصانع دى بطبيعة الحال من ناحيه حايزود البطاله و من ناحيه تانيه حايضر انتاج مصر و دخلها القومى.\n\nمعهد التخطيط القومى عمل دراسه وضحت ان خساير مصر الإقتصاديه من بداية الاحداث لغاية نص مارس وصلت ل 37 مليار جنيه بسبب توقف عدد كبير من الشركات و المصانع و انخفاض التصدير و انخفاض عدد السياح و انخفاض تحويلات المصريين فى الخارج و انهيار قيمة الجنيه المصرى.\n\nفى 18 مايو اعلنت الخونتا العسكريه الحاكمه إن نسبة حجم تدفق الاستثمار الأجنبى المباشر لمصر وصلت لصفر و إن الأوضاع الاقتصاديه فى مصر دخلت مرحلة الخطر ، و إن الدخل السياحي تراجع بنسبة 80% بخساره يوميه قدرها حوالى 40 مليون دولار نتيجة لتوقف الحركة السياحيه لمصر. و وصلت الخساره من توقف عمل المصانع فى مايو مابين 10 ل 20 مليار جنيه و ان نسبة الفقر فى مصر ارتفعت و وصلت ل 70% منهم 6% معدمين.\n\nفى 12 يونيه 2011 أعلنت فايزة أبو النجا وزيرة التخطيط والتعاون الدولى انكماش معدل الناتج المحلى بنسبة 4.2 % ا من يناير لمارس 2011 نتيجة تراجع السياحة بنسبة 33 % والصناعات التحويليه 12 % و التشييد والبنا 9 % والنقل 9.7 % والجملة و التجزئة 7.9 % ، وان مفيش تدفق استثمارى لكن بالعكس المستثمرين الأجانب بيخرجوا فلوسهم من مصر و ان خساير البورصه المصريه فى الفتره دى وصلت ل 81 مليار جنيه وإن العجز المسجل فى ميزان المدفوعات وصل ل 8 مليار دولار وبالتالى بيأثر على احتياطى النقد الأجنبى.\n\nفى أخر يونيه تقرير وزارة الماليه المصريه اظهر حاجه عمرها ماحصلت فى تاريخ الإقتصاد المصرى و هى ان نمو الناتج المحلى أو بالأحرى انكماشه فى السلبى وصل ل (-4,2%) فى الربع التالت من السنه الماليه 2010 / 2011. نمو الناتج المحلى كان مرتفع قبل يناير 2011 و حتى فى وقت الأزمه الإقتصاديه العالميه. وزارة الماليه شرحت ان الانكماش التاريخى ده سببه تراجع معدلات النمو فى قطاعات السياحه والصناعه التحويلية المش البتروليه والبنا والأنشطه العقاريه و النقل و التخزين وتجارة الجملة و التجزئه.\n\nفى أول يوليه 2011 أظهرت المؤشرات الصادره عن مركز المعلومات ودعم اتخاذ القرار بمجلس الوزرا المصرى ارتفاع معدلات الإفلاس النهائيه بين الشركات والأفراد فى الفتره مابين يناير و مايو 2011 بنسبة 3،235 %. المحلل الاسرائيلى روعى نحيماس اتوقع فى مقاله فى جورنال \"يديعوت أحرونوت\" إن مصر حاتقوم فيها ثوره تانيه لكن المره دى حاتكون لرغيف العيش.\n\nمن جهه تانيه، تقرير لوكالة رويتر فى يوليه 2011 اظهر ان البورصه المصريه خسرت 88.5 مليار جنيه (حوالي 14.8 مليار دولار) فى 6 تشهر ، و إن المؤشر الرئيسى للسوق هبط بنسبة 24.77% ، و وصلت خساير مؤشر اسهم الشركات الصغيره و المتوسطه ل 12.7%. بطبيعة الحال الخساير دى بتعبر عن الخساير السوقيه بس من غير الخساير فى ارباح الشركات.\n\nرانيا نصار رئيسة قسم البحوث فى المجموعه الاقتصاديه صرحت فى 19 اغسطس 2011 بإن بقى فيه نقص حاد فى السيوله بعد خروج المستثمرين الأجانب من مصر و اتوقعت ان البورصه المصريه حاتقفل مؤقتاً حيث ان ماعادش فيه مقومات للصعود فى السوق المصريه بعد خروج الأجانب من السوق و بعد الأحداث اللى حصلت فى سينا فى 18 اغسطس.\n\nمن ناحيه تانيه، على اساس دراسه حديثه أصدرها الجهاز المركزى للتعبئة والإحصاء فى مصر ، وضح اليوم السابع فى تقرير عمله يوم 20 اغسطس 2011 ان فيه كارثة محققة مستنيها الاقتصاد المصرى بعد الاحداث اللى حصلت فى سينا فى 18 اغسطس و العريش و ايلات و ان الأحداث دى بتهدد أربع قطاعات اقصاديه مهمه فى مصر و هى قطاع السياحه والقطاع الصناعى وقناة السويس والبورصه. و وضح التقرير إن الأزمة خطورتها بتزيد غكمن فيه 12 منطقة صناعيه فى مصر بتضم حوالى 717 مصنع بتعتمد فى تصريف منتجاتها على استيرادالسوق الأمريكيه حسب اتفاقية الكويز لكن الاتفاقيه دى بتشترط أن يكون 10.5% من منتجات المصانع دى من إسرائيل عشان تسمح امريكا بإستيرادها. القيمه السنويه للمنتجات دى هى مليار و 966 مليون دولارامريكى و يبتشغل حوالى 324 ألف مصرى. تصدير مصر للمنتجات دى حايتوقف عن قريب بعد ماقفلت السلطات المصريه معبر العوجه بين مصر وإسرائيل اللى بيتم عن طريقه استيراد المنتجات الإسرائيليه للصناعات دى و التبادل التجارى بين مصر وإسرائيل بسبب الأحداث فى سينا و حاتكون النتيجه خساره ماليه كبيره و تشريد آلاف المصريين.\n\n\n\nباراك أوباما واصل ضغوطه على الحكومة المصرية علشان تبعد عن العنف و تنفذ إصلاحات سياسية. مصر مهمة لأمريكا، علشان فيها قناة السويس ، و هيا الدولة إللى فيها أكبر عدد سكان فى المنطقه، و مصر كانت أول دوله فى المنطقه تعمل معاهدة سلام مع إسرائيل، و من وجهة نظر أمريكا مصر هيا قوه بتمثل الاعتدال وصوت العقل.\n\nو بعد مبارك ما قال إنه هايكمل ولايته لحد أكتوبر 2011 اوباما قال إن التغيير لازم يحصل دلوقتى. و لما الصحفيين تانى يوم سألو مسؤلين فى البيت الابيض يعنى إيه دلوقتى قالولهم دلوقتى يعنى إمبارح.\n\nفى 24 فبراير 2011 أكدت وزيرة الخارجيه الأمريكيه هيلارى كلينتون إن امريكا ما بتعارضش وصول الإخوان المسلمين لحكم مصر ( الإخوان المسلمين عايزين يطبقوا الشريعه الإسلاميه فى مصر ) لو التزموا بالديمقراطيه و نبذوا العنف.\n\nطلب ديفيد كاميرون رئيس وزرا بريطانيا و نيكولا ساركوزى رئيس فرنسا و أنجيلا ميركيل مستشار المانيا من الرئيس مبارك تنفيذ عملية تغيير كبيره و تشكيل حكومة فيها ناس بتمثل شعب مصر و تنفيذ انتخابات حرة ونزيهة و إنه يتفادى بأى تمن استخدام العنف ضد المدنيين العزل و طلبو من المتظاهرين إنهم يمارسوا حقهم بسلام من غير عنف.\n\nروسيا أخدت موقف مختلف عن موقف الدول الغربيه و اعلنت انها بتعارض فرض حلول خارجيه على مصر. سيرجى لافروف وزير خارجية روسيا أعلن إن موسكو ما بتعتبرش انه من المفيد فرض \" وصفات \" و إنذارات من الخارج على السلطه المصريه و الشعب المصرى. و صرح بإن روسيا مهتمه بالتطورات و مهتمه بإستقرار مصر و ازدهار مصر كدوله ديموقراطيه و ان لازم تتحل كل المشاكل الاجتماعيه و الاقتصاديه و السياسيه بسرعه ، و أكد على إن السياسيين المصريين و الشعب المصرى عارفين ازاى يحلوا المشاكل دى. فى 4 فبراير 2011 بلغت روسيا مصر انها بترفض أى حل مفروض من الخارج و أى تدخل خارجى فى شئون مصر لكن فى نفس الوقت وضحت انها خايفه من عدم الاستقرار فى المنطقه العربيه و استغلال المتطرقين الاسلاميين للموقف زى ما بيشير الخبرا. الرئيس الروسى ديمترى مدفيديف نادى لعمل لتسويه سلميه للمشاكل القايمه فى إطار القانون.\n\nموقف اسرائيل بطبيعة الحال بيعتبر تقريباً أهم المواقف حيث إنها جاره لمصر و كان بينها و بين مصر حروب انتهت بمعاهدة السلام المصريه الاسرائيليه اللى حققت ايجابيات للطرفين لمدة حوالى 30 سنه. فى حالة تغيير الاوضاع فى مصر بطريقه وحشه توصل لإلغاء اتفاقية السلام النتيجه حاتكون وخيمه جداً و بالذات على مصر اللى ممكن تلاقى نفسها فى حالة سنة 1972 و اوحش خاصة فى ظل التحولات الدوليه اللى حصلت فى التلاتين سنه اللى فاتوا.\n\nقال نتنياهو رئيس وزرا اسرائيل فى مؤتمر صحفي مشترك مع المستشاره الألمانيه أنجيلا ميركل فى 31 يناير إن فيه مخاوف من \"استغلال الجهات الإسلامية المتطرفة للاضطرابات لبسط سيطرتها على مصر زى ما حصل فى إيران ودول أخرى \" فى إشارة للاضطرابات اللى مهدت لوصول روح الله الموسوى الخمينى للسلطه فى إيران بعد الإطاحة بالشاه سنة 1979 ، وقال ان حركة الإخوان المسلمين فى مصر ممكن تستغل الوضع القايم. من جهه تانيه حذر نتنياهو من إن تداعيات الازمه اللى فى مصر حا تتسبب فى حاله من قلة الاستقرار فى المنطقه فى السنين الجايه ، و قال قدام البرلمان الاسرائيلى ان حا تكون فيه معركه فى مصر بين الناس اللى بيطالبوا بالحريه و الناس اللى بيسعوا لفرض نظام دينى متطرف. فى 18 فبراير 2010 نتنياهو صرح فى مؤتمر لليهود الأمريكان فى القدس بإن ماحدش يعرف ايه اللى حا يجيبه المستقبل فى مصر و لإحترامها لمعاهدةالسلام ، و ان العالم لازم ينتبه للأخطار المحتمله اللى جايز تكون فى السكه. و اكد ان الاحتفاظ بالسلام هو فى مصلحة مصر و ان كل المصريين لازم يعرفوا إن الاسرائيليين من ناحيتهم متمسكين بالسلام ، و ضاف ان رغم ان عنده أمل ان مصر ممكن تقدر تحقق الديموقراطيه لكن اسرائيل لازم تستعد للأسوأ.\n\nالمحلل السياسى الاسرائيلى جى بخور كتب فى اواخر فبراير دراسه تحليليه قصيره فى جورنال \" يديعوت أحرنوت \" نقلتها الجرانيل العربيه قال فيها ان فيه نظره اكتر واقعيه بتدور على الديموقراطيات الجديده لكن اللى هنشوفه هو الفوضى ، الزعما المتشددين و الاسلام السياسى المتطرف اللى مستنى بس الصعود و الحكم . و كتب فى أخر الدراسه التحليليه : زى فى العراق فى 2003 ، زى فى ايران فى 1979 ، أو فى السلطه الفلسطينيه فى 2006 ، حايكون ده حال الشرق الاوسط السنه دى : كلام جميل و نظريات عن التحول الليبرالى و الديموقراطى ، لكن عملياً اللى حاصل هو فوضى و عنف ، موت فظيع و حكم اسلامى مطلق بيستنونا فى أخر المشوار.\n\nمحلل اسرائيلى تانى هو روعى نحيماس رئيس قسم الشئون العربيه فى \nجورنال \"يديعوت أحرونوت\" الإسرائيلى نشر مقاله بعنوان \" ثورة الجياع بعد ثورة التحرير \" شرح فيها موقف مصر المنهار اقتصادياً و استشهد فيها بدراسه عملها البروفسير \"يورام ميتل\" من مركز هرتسوج لدراسات الشرق الأوسط فى جامعة بن جوريون ذكرت إن مصر حاتتعرض لإنقلاب تانى قوى لكن المره دى حايكون لرغيف العيش.\n\nفى 5 يوليه 2011 صرح الجنرال أفيف كوخافى رئيس المخابرات العسكريه الإسرائيليه \"آمان\" فى جلسة للجنة الشئون الخارجيه فى الكنيست ان ايران بتخترق مصر عن طريق الإخوان المسلمين و إن الجمهورية الإسلامية الإيرانيه بتستغل الأوضاع والاضطرابات فى الشرق الأوسط عشان تتغلغل فى المنطقه و بتحاول تأثر على الانتخابات البرلمانيه 2011 لفوز حركة الإخوان المسلمين بيها.\n\nفى نوفمبر 2011 البروفيسور ديفيد بوقعى الخبير الاستراتيجى بشئون الشرق الأوسط فى جامعة حيفا و المستشار السياسى للحكومه الاسرائيليه وضح ان اسرائيل قلقانه من التطورات اللى بتحصل فى مصر اكمنها بتعتبر اللى بيحصل فى مصر بيصب فى مصلحة الإسلامويين اللى عايزين يحتلو مصر و لو نجحو هيلغو معاهدة السلام و هيعلنو الحرب على اسرائيل حيث ان الاسلامويين فى مصر بيتبعو مخططات تمكنهم من الاستيلاء على مؤسسات الدوله زى ماعمل الاخوان المسلمين و حركة حماس فى غزه. بطبيعة الحال اسرائيل قوه عسكريه قويه و امريكا و كل الغرب معاها بسلاحه و عتاده و بالتالى اسرائيل مش قلقانه من هزيمه عسكريه لكن من اضطرارها لدخول حرب ضد مصر فى نهاية المطاف و الرجوع لحدود 5 اكتوبر 1973 على الضفه الشرقيه لقناة السويس بعد ما اتعملت معاهدة سلام هيصعب تعويضها لو ضربها الاسلامويين فى مقتل. من ناحيه تانيه نقل جورنال \"يديعوت أحرونوت\" تصريحات للجنرال عوزى ديان القيادى فى المخابرات الاسرائيليه \"الموساد\" و النايب السابق لرئيس أركان الجيش الإسرائيلى بإن اسرائيل بقت قلقانه من امكانية وصول الاسلامويين للحكم فى مصر و ان الاسلامويين بيسعو للإطاحه بحكم العسكر و إقامة حكم اسلاماوى فى مصر. و شرح الجنرال ان الاسلامويين هيفضلو فى صراعات مستمره مع المجلس الأعلى للقوات المسلحه المصريه بهدف الوصول للحكم. الجنرال عوزى ديان وضح ان اسرائيل لازم تكون على اهبة الاستعداد لمواجهة أوحش السناريوهات فى حالة استيلاء الاسلامويين على الحكم فى مصر و ان الجيش الاسرائيلى مستعد لمواجهة التهديدات الارهابيه فى سينا اللى بتمثل خطر على حدود اسرائيل و على امنه القومى.\n\nهنرى كسينجر كان من مهندسين اتفاقية السلام ما بين مصر و اسرائيل و مشهور بمعارفه و تحليلاته السياسيه القيمه. كسينجر قال ان اللى حصل فى مصر هو المشهد الأول من الفصل الأول من دارما لسه ما اكتملتش ، و حذر من ان مصر حا تخسر الكتير لو سيطر عليها التيار الدينى أو التيار الناصرى.\n\nفى أول يونيه 2011 نشر جورنال \"واشنطن تايمز\" الأمريكى مقاله مهمه عن حالة مصر بعد الثوره قالت فيه ان مصر لأول مره من جيل بتخوض لعبه استراتيجيه و انها ممكن تفضل حليف لأمريكا و تحافظ على السلام مع اسرائيل ( امريكا من الموقعين على اتفاقية السلام ) أو تنضم لمحور إيران الإسلامى ومعاها الإخوان المسلمين. و ضافت المقاله ان مصر زى ماهو باين بتلعب لعبه خطيره و ان الاداره الامريكيه بتراقب فى صمت لكن الكونجرس الأمريكى مش ساكت و حايطالب بوقف المساعدات لمصر اذا استمر الوضع على ماهو عليه.\n\nطبعا لاهمية الحدث اللى حصل فى مصر فيه كتب كتير اتعملت عن الثوره ده غير كتير جدا من الكتابات فى جوا مصر و برا مصر .\nمن الكتب الكتير اللى اتعملت عن الثورة .\n\nبعد ثورة مصر سنة 2011 حصلت محاكمات كتير من أهمها محاكمة الرئيس المصرى السابق حسنى مبارك اللى ابتدت فى مصر يوم ٣ اغسطس سنة 2011 علشان تحاكم رئيس مصر السابق، حسنى مبارك و متهمين تانيين بتهم الفساد وقتل المتظاهرين\n\nنرجسية الثوره فى مصر هى تسميه عملها الباحث المصرى مأمون فندى فى برنامج \" القاهره اليوم \" الحوارى مع عمرو أديب و محمد شردى فى 4 يونيه 2011. شبه مأمون فندى المصريين بعد ثورة 25 يناير 2011 بواحد بيبص على نفسه فى المرايا بزهو من غير ما يتابع اللى بيجرى حواليه. يعنى ببساطه ماهماش شايفين التغييرات و التحركات اللى بتحصل على الخريطه حوالين مصر و جواها. بيقول فندى ان قطع طريق السكه الحديد زى ما حصل فى جنوب مصر فى قنا و تفجير خط انابيب الغاز فى شمال مصر ليه معنى رمزى ان مصر بقت تلت بلد حيث ان تلتينها فى الشمال و الجنوب مفيش سيطره عليهم و ان ده ممكن يدى انطباع ان مصر مفيهاش ازمة حكم بس لكن ازمة دوله معرضه لخطر.\n\nبيقول مأمون فندى ان مصر جزء من عالم متشابك المصالح و ممكن اى حد بره مصر يغير خط سير الاحداث فى مصر ، و ادا مثل بإن لو اسرائيل قررت فجاءه تغيير وضع قواتها و اعادة انتشارها ده حايربك المشهد فى مصر و حايضطر القايمين على الامر فى مصر بإتخاذ اجراء مضاد حايكون بطبيعة الحال ليه اثر وحش على سير الاحداث فى مصر و تعويق التطور الديموقراطى لمدة مثلاً أربع سنين. مثل تانى ان لو شوية مصريين قالوا انهم رايحيين على رفح يوم الجمعه و بكده يساهموا فى اتخاذ اسرائيل لإجراءات معاديه فى لحظة ضعف مصر و بكده يبقوا الناس دول بغباء ساهموا فى توريط مصر فى مشكله كبيره. من ناحيه تانيه منطقة الشرق الأوسط حوالين مصر فى حالة انفجار فى سوريا و اليمن و العراق و الصومال و ليبيا و مشاكل منظمة حماس فى غزه المفتوحه لكل الاحتمالات مع امكانية حصول انفجارات تانيه فى منطقة الخليج فى سنين جايه ، فى الظروف دى بيتسأل فندى إيه أدوات مصر للتعامل مع التطورات و الاحتمالات دى و دى حاجه مش موجوده فى الحوار جوه مصر المقتصر على الحديث عن مين حايحكم مصر بس.\n\nنقطه تانيه اثارها مأمون فندى هى محاولة البعض لإعادة العلاقات مع ايران و ان ده بيتشاف بره مصر على انه توجه للانفتاح على ايران للحصول على توكيل لتأسيس دوله دينيه فى مصر ، ده مع ان لمصر علاقات صداقه مع دول كبيره مطلوب الإهتمام بيها كأولويه لإن الدول دى ممكن تقدم حاجه لمصر على عكس ايران اللى مش حاتدى لمصر حاجه من غير مقابل اذا كان عندها اصلاً حاجه ممكن تديها.\n\nبخصوص مين حايحكم مصر فندى ادا كذا سيناريو منهم الحكم الدينى عن طريق التحالف بين جماعة الإخوان المسلمين فى مصر و جماعات دينيه تانيه منهم السلفيين. السيناريو التانى هو سيناريو الديموقراطيه المحليه بمعنى الوصول لصيغة حكم ديموقراطيه مغلقه على طريقة الحكم فى عهد الرئيس حسنى مبارك. الديمقراطيه المغلقه دى بتشمل الجماعات المختلفه لكن مش كل المجتمع. سيناريو تالت هو حصول توليفه مقبوله بتشرف عليها اداره عسكريه. السيناريو الرابع هو ان الخونتا العسكريه اللى مسكت الحكم بعد مبارك ممكن تستمر فى الحكم.\n\nبيقول مأمون فندى ان الحوار فى مصر عباره عن منظمتين و شرعيتين. المنظمتين هما منظمة الشباب اللى - على حد قوله - كانت بتحكم و جايز لسه بتحكم و منظمة الإخوان المسلمين و التنظيم السرى ، و الشرعيتين هما ثورة 23 يوليه 1952 و ثورة 25 يناير 2011 حيث ان فيه معركه دايره بين الشرعيتين. فياترى ثورة 2011 كانت ضد حسنى مبارك بس و لا ضد ثورة 1952 ؟\n\nEgypt crisis 'costing economy $310m a day'...*\n *Rush to remove money from banks causes currency devaluation in Egypt\n", "title": "ثورة 25 يناير"}
{"id": "26516", "url": "https://arz.wikipedia.org/wiki?curid=26516", "text": "كيم كلايستارز\n\nكيم انتونى لود كلايستارز , هيا لاعبة تنس معتزله من بيلچيكا احترفت التنس سنة 1999\n\nكيم كلايستارز من مواليد يوم 8 يونيه سنة 1983 ف بلجيكا\n\nكيم كلايستارز كسبت 41 بطوله فى فردى التنس منهم اربعه تنس جراند سلام و 14 بطوله فى الزوجى منهم اتنين تنس جراند سلام.\n\n", "title": "كيم كلايستارز"}
{"id": "26541", "url": "https://arz.wikipedia.org/wiki?curid=26541", "text": "لجان شعبيه لحماية الناس\n\nاللجان الشعبيه ميليشيات اتكونت من مواطنين مصريين انتشروا فى شوارع مصر و احيائها لحماية الناس و البيوت و المحلات من الحراميه و البلطجيه و الحرافيش و النهيبه اللى استغلوا فرصة انعدام الامن بسبب احداث يناير 2011 و منهم اللى اخد اوامر عشان يخوف الناس عشان ترضى بالنظام بحجة الامن . بعد اندلاع المظاهرات اللى اتعرفت بإسم مظاهرات ثورة الغضب المصرية فى 27 يناير 2011 و تطورها بصوره عنيفه اضطرت قوات البوليس و الامن المركزى انها تنسحب من الشوارع و حل الجيش بالمدرعات و الدبابات و الهيلوكوبتر مكانها للمحافظه على الامن ، لكن فى الوقت ده انسحب كل افراد البوليس , اللى مش فى اماكن المظاهرات, فى المحافظات فى وقت واحد و اختفوا, وده خلى الناس تقول ان الانسحاب له هدف سياسى انه يخوف الناس عشان يوقفوا مظاهرات . بعد الانسحاب ده انتشرت اعمال النهب و السرقه بشكل منظم و هاجم الحراميه و البلطجيه المحلات و حتى الناس فى بيوتهم و زاد الطينه بله ان اهالى و اعوان المساجين اقتحموا السجون و قدر الالاف من المساجين انهم يهربوا و انتشرت السرقات و الاعتداءات على الناس و حتى محاولات اغتصاب للستات و البنات ، فبقت مصر معرضه لكارثه امنيه كبيره. الحراميه اتسلحوا بسكاكين و مطاوى و اسلحة ناريه اخدوها من البوليس و سرقوا عربيات الاسعاف و البوليس و كانوا فى الغالب بيتحركوا بالموتسيكلات . فى غياب البوليس بقت مصر مفتوحه قدام الحراميه و المجرمين و بقت الناس و ممتلكاتها فى خطر ، فكونت مجموعات من الشبان الميليشيات دى لمراقبة الشوارع و تفتيش المشكوك فيهم لحماية الاحياء. الميليشيات الشعبيه دى متسلحه عادة بأدوات بسيطه زى الشوم و العصيان و سكاكين بس بالرغم من الاسلحة البسيطة فدرت اللجان دى تحمى المناطق اللى هى فيها و الاماكن المهمة اللى فى المناطق بتاعتهم زى المستشفيات و البنوك و المتاحف و المحلات, و قدرت تقبض على عدد كبير بلطجيه و تسلمهم لقوات الجيش بعد كدا و كانت بتنظم المرور فى الشوارع. فى الغالب اللجان الشعبية كانت بتنشط بليل و فضلت لفترات تحمى المناطق اللى هى فيها لحد ما هجامات البلطجيه وقفت و البوليس نزل تانى الشوارع.\n\n", "title": "لجان شعبيه لحماية الناس"}
{"id": "26543", "url": "https://arz.wikipedia.org/wiki?curid=26543", "text": "الاخوان المسلمين فى مصر\n\nتحذيرات كتيره من الخبرا الساسيين فى العالم منهم هنرى كسينجر و مراكز دراسات دوليه بإن فيه احتماليه واقعيه بإن مصر ممكن تتحول لدوله دينيه بيحكمها الاسلامويين. اسرائيل بطبيعة الحال بحكم انها خاضت حروب كتيره مع مصر و فيه بينهم معاهدة سلام بتتابع تطوارات الاحداث فى مصر بعد ثورة 25 يناير 2011 و سقوط حكم الرئيس حسنى مبارك اللى حافظ لمدة 30 سنه على معاهدة السلام اللى عملها الرئيس انور السادات و اللى بيها انتهت حالة الحرب مابين مصر و اسرائيل. البروفيسور ديفيد بوقعى الخبير الاستراتيجى بشئون الشرق الأوسط فى جامعة حيفا و المستشار السياسى للحكومه الاسرائيليه وضح ان اسرائيل قلقانه من التطورات اللى بتحصل فى مصر اكمنها بتعتبر اللى بيحصل فى مصر بيصب فى مصلحة الاسلامويين اللى عايزين يحتلو مصر و لو نجحو هيلغو معاهدة السلام و هيعلنو الحرب على اسرائيل حيث ان الاسلامويين فى مصر بيتبعو مخططات تمكنهم من الاستيلاء على مؤسسات الدوله زى ماعمل الاخوان المسلمين و حركة حماس فى غزه. بطبيعة الحال اسرائيل قوه عسكريه قويه و امريكا و كل الغرب معاها بسلاحه و عتاده و بالتالى اسرائيل مش قلقانه من هزيمه عسكريه لكن من اضطرارها لدخول حرب ضد مصر فى نهاية المطاف و الرجوع لحدود 5 اكتوبر 1973 على الضفه الشرقيه لقناة السويس بعد ما اتعملت معاهدة سلام هيصعب تعويضها لو ضربها الاسلامويين فى مقتل. من ناحيه تانيه نقل جورنال \"يديعوت أحرونوت\" تصريحات للجنرال عوزى ديان القيادى فى المخابرات الاسرائيليه \"الموساد\" و النايب السابق لرئيس أركان الجيش الإسرائيلى بإن اسرائيل بقت قلقانه من امكانية وصول الاسلامويين للحكم فى مصر و ان الاسلامويين بيسعو للإطاحه بحكم العسكر و إقامة حكم اسلاماوى فى مصر. و شرح الجنرال ان الاسلامويين هيفضلو فى صراعات مستمره مع المجلس الاعلى للقوات المسلحه المصريه بهدف الوصول للحكم. الجنرال عوزى ديان وضح ان اسرائيل لازم تكون على اهبة الاستعداد لمواجهة أوحش السناريوهات فى حالة استيلاء الاسلامويين على الحكم فى مصر و ان الجيش الاسرائيلى مستعد لمواجهة التهديدات الارهابيه فى سينا اللى بتمثل خطر على حدود اسرائيل و على امنه القومى.\n\n", "title": "الاخوان المسلمين فى مصر"}
{"id": "26544", "url": "https://arz.wikipedia.org/wiki?curid=26544", "text": "كورش الكبير\n\nكورش الكبير او قوروش الكبير(باللغةالفارسية: كوروش بزرگ)، احد أعظم ملوك الفرس الأخمينية. استولى على آسيا الصغرى وبابل وميديا، حكم من (550-529) ق.م. واتقتل في ماساجت واتدفن في باساركاد.\n\nكورش هو مؤسس الامبراطورية الفارسية الأخمينية. كزعيم للفرس في أنشان، هزم الميديين ووحد مملكتين إبرانيتين؛ ثم كملك فارس بنى امبراطورية من 559 ق.م. حتى وفاته. الامبراطورية توسعت تحت حكمه لتضم جنوب غرب آسيا، ومعظم آسيا الوسطى ومعظم المناطق على حافة الامبراطورية الهندية، خالقاً أكبر امبراطورية شهدها العالم حتى ذلك الحين.\n\nخلال حكمه اللي دام 29 سنه، حارب كورش بعض أعظم الدول في العصر الكلاسيكي السابق، ومنهم الدولة الميدية، الدولة الليدية، الدولة البابلية الحديثة. كورش لم يتقدم باتجاه مصر، فقد مات في معركة ضد المساجيتاي بوادي نهر سير داريا في أغسطس 530 ق.م. خلف كورش ابنه قمبيز التانى، اللي استطاع غزو مصر خلال فترة حكمه القصيرة.\n\n", "title": "كورش الكبير"}
{"id": "26554", "url": "https://arz.wikipedia.org/wiki?curid=26554", "text": "ازمة عيش 1413\n\nأزمة عيش سنة 1413 كانت ازمة عيش غريبه اصطنعها المصريين سنة 1413 بسبب الاشاعات و الانانيه و التكالب على العيش. حصلت الأزمه دى فى عهد السلطان المؤيد شيخ.\n\nوقت وجود السلطان المؤيد فى الشام حصل نقص فى توريدات القمح من الصعيد فقل العيش فى القاهره ونواحى مصر فلما سمعت الناس ان العيش قل اتجمعوا قدام الافران و ماتت منهم أعداد فى التدافع. بيوصف المقريزى الموقف بقوله :\" وكثر صراخ الناس من الرجال والنساء، وشنع ضجيجهم لفقدهم الخبز بالقاهره و مصر وجميع ارض مصر، من دمياط والإسكندريه الى قوص، وضجت عامة المدن والقرى والأرياف <ref name=\"المقريزى، 396/ج6\">المقريزى، 396/ج6</ref>.\n\nاتسبب تكالب الناس على شرا العيش فى ارتفاع اسعار الأكل بصفه عامه حيث ان الناس انهمكت فى الحصول على العيش و اتكالبوا عليه و نسيوا بقية المأكولات و اتعاملوا مع الموقف بجشع و انانيه، فإتعطلت الأسواق وارتفعت الاسعار ، بيحكى المقريزى: \" وقد امتدت الأيدى لخطف الخبز ، واجتمع عشرات الاف من الناس بساحل بولاق لطلب القمح، فاستشعر الناس بنهب البلد كله، و خافو من تعطيل الأسواق وترك البيع والشراء، لكثرة الإشتغال بطلب الخبز والقمح، فإن العامة صارت تخرج لطلبه من نصف الليل، وتزدحم بالافران، وتمضى طوائف من الرجال والنساء فى طلب القمح الى الساحل، ويبيتون هناك، فقلت أصناف المأكل كلها، وشرهت النفس، وطلب كل احد شراء اكثر ما يحتاج إليه بحسب قدرته، وبمقتضى حاله من السعه والضيق، فتفاقمت الشناعة، وعظم الخطب.. \" ، و \" بات الناس بالقاهرة ومصر ليلة الأحد والخبز عندهم أعز ما يذكر، وأشهى شىء به ينظر، وأفخر مايتحف به من الطرف، وأجل مايتهادى به من التحف، فلا قوة إلا بالله \" .\n\nلما رجع المؤيد القاهره عمل جهد لإنهاء أزمة العيش فنزل المؤيد كميات من العيش فى الأسواق و وزع أعداد ضخمه من الرغفه ببلاش لغاية ما بدأت المخابز تخبز. بيقول المقريزى عن رجوع العيش : \" فتابشر الناس بذلك، و ابتهجوا برؤيته لبعد عهدهم برؤيته فى الحوانيت، وأخذه من غير ازدحام.\" .\n\n", "title": "ازمة عيش 1413"}
{"id": "26556", "url": "https://arz.wikipedia.org/wiki?curid=26556", "text": "معاهدة السلام المصريه الاسرائيليه\n\nمعاهدة السلام المصريه الاسرائيليه - Egypt–Israel Peace Treaty ، بالعبرى : הסכם השלום בין ישראל למצרים ( هيكسيم هاشالوم بين يسرايل لوميتزراييم ) - ، هى معاهدة سلام مضتها مصر و اسرائيل برعاية و شهادة الولايات المتحده الامريكيه فى البيت الابيض فى واشنطن دى سى فى 26 مارس 1979 بعد اتفاقية كامب ديفيد سنة 1978. معاهدة السلام المصريه الاسرائيليه ماهياش اتفاقية كامب ديفيد، اتفاقية كامب ديفيد كانت عن إطار بيحدد المبادئ العامه و الرئيسيه اللى هتحكم معاهدات السلام بعد كده.\n\nمصر و اسرائيل خاضوا ضد بعض اربع حروب هما حرب 48 و حرب 56 و حرب 67 اللى انتهت بتدمير الجيش المصرى و استيلاء اسرائيل على سينا و كانت اخر الحروب حرب 73. الحروب دى كلفت البلدين خساير اقتصاديه و بشريه كبيره و خاصة مصر اللى فقدت الالاف من شبابها و اللى اتدمر جيشها و قواتها الجويه فى حرب 67 و ضاعت منها سينا و اتقفلت قناة السويس اللى دخلها بيمثل نسبه مهمه من دخل مصر القومى و كانت كارثه ضخمه بكل المقاييس بسبب حسابات سياسيه و عسكريه غلط عملها النظام اللى كان حاكم مصر وقتها بقيادة جمال عبد الناصر. و بعد حرب 67 قامت حرب الاستنزاف و اتبادلت مصر و اسرائيل الهجمات و كانت الخساير فادحه على الطرفين لغاية ما اتعقدت معاهدة روجر و اتوقفت حرب الاستنزاف. فى 6 اكتوبر 1973 عدى الجيش المصرى قناة السويس و سيطر على شطها الشرقى بعمق 15 كم لكن ما قدرش يحرر سينا بالكامل و كان على مصر انها ياإما تستكمل القتال فى ظروف دوليه صعبه و بتكاليف اقتصاديه و خساير بشريه ضخمه مع امكانية الهزيمه او تسترجع سينا و تفتح قناة السويس بطرق سلميه من غير تضحيات بشريه و اقتصاديه و مغامرات مش مضمونه. إكمن ما كانش فيه مشكله مابين مصر و اسرائيل غير ان اسرائيل بتحتل سينا اللى حطت فيها مستعمرات شاف الرئيس أنور السادات إن الموضوع ممكن يتحل بالطرق السلميه بوساطة امريكا فبدئت اتصالات و محادثات انتهت بإتفاقية كامب ديفيد سنة 1978 اللى وصلت لإتفاقية سلام ما بين مصر و اسرائيل اللى على اساسها انسحبت اسرائيل من سينا و شالت مستعمراتها و استلمت مصر سينا بالكامل ما عادا منطقة طابا اللى استردتها مصر بعد كده عن طريق متحضر هو التحكيم الدولى من غير حرب و دمار. بعد اغتيال الرئيس السادات سنة 1981 عن طريق جماعه اسلاميه متطرفه استلم نايبه حسنى مبارك الحكم و قدر انه يواصل عملية السلام مع اسرائيل اللى كانت لسه ماانسحبتش من سينا وقت اغتيال الرئيس السادات و خافت ان اغتيال السادات يسبب مشاكل لكن حسنى مبارك قدر يسيطر على الموقف و يتوصل لموافقة اسرائيل على تنفيذ الاتفاقيه فانسحبت و رفع حسنى مبارك علم مصر فوق سينا.\n\nقامت بين مصر و اسرائيل علاقات دبلوماسيه و اتبادل البلدين السفرا و اتفتحت قناة السويس و بقى من حق السفن الاسرائيليه التعديه فيها زى سفن البلاد التانيه زى ما الاتفاقيه الدوليه للملاحه فى قناة السويس مابتنص ، و اتشكلت قوه لحفظ السلام بتتكون من قوة مراقبه دوليه متعدده الجنسيات على الخط الحدودى ما بين البلدين مهمتها مراقبة التزام الجانبين ببنود المعاهده. الاتحاد السوفيتى اكمنه لحساباته و مصالحه الخاصه ماكانش موافق على ان مصر تسترد ارضها عن طريق السلام كان عمل فيتو فى مجلس الامن التابع للامم المتحده على اقتراح تشكيل قوة مراقبه دوليه تابعه للأمم المتحده.\n\nاتفاقية السلام المصريه الاسرائيليه وفرت على مصر و اسرائيل خساير بشريه و اقتصاديه هايله و بقت فرصه لقيام نهضه فى منطقة الشرق الاوسط لكن بلاد عربيه ما وافقتش و اتدخلت بعنف و قوه فى شئون مصر و كونت جبهة رفض سمتها \" جبهة الصمود و التصدى \"و حاولت محاصرة مصر اقتصاديا و سياسياً و ثقافياً لكن فشلت بعد ما اضطرت ترجع علاقتها بمصر بعد صدام حسين رئيس العراق ما هاجم الكويت و احتلها.\n\nفى يناير 2011 قامت اضطرابات فى مصر و اتنحى الرئيس حسنى مبارك عن الحكم و استلمت خونتا عسكريه حكم مصر و بطبيعة الحال ابدت اسرائيل مخاوفها من التغيير الكبير اللى حصل خاصة بعد انتشار الجماعات الإسلامويه و العروبيه اللى بتنادى بلغى المعاهده لكن الخونتا طمنت اسرائيل. معاهدة السلام مرتبط بيها بالكامل انسحاب اسرائيل من سينا و العلاقات السلميه كانت شرط من شروط الانسحاب و بطبيعة الحال فى حالة وصول متطرفين معادين للسلام لحكم مصر و لغى الاتفاقيه حاتفكر اسرائيل فى احتلال سينا او جزء منها تانى و فى الحاله دى مش حايكون فى امكان مصر اللى لغت الاتفاقيه عمل أى مناوره سياسيه او دبلوماسيه تحميها. فوق كده معاهدة السلام ارتبطت بيها مزايا اقتصاديه لمصر من ضمنها تقديم امريكا مساعدات اقتصاديه لمصر قدرها 3 مليار دولار فى السنه يعنى تقريباً دخل مصر من قناة السويس السنوى. بالتالى سقوط معاهدة السلام ممكن هيكون معناه وقف المعونه الامريكيه و الإتفاقيات الاقتصاديه مابين مصر و امريكا بما فيها فتح الاسواق الامريكيه و معاها الغربيه للمنتجات اللى بتنتجها المزارع و المصانع المصريه و تهميش حركة السياحه اللى بتدخل عمله صعبه فى مصر. امريكا بطبيعة الحال ليها كلمه فى العالم الغربى و بكده ممكن تتعرض مصر كمان لموقف سلبى من كل الدول الغربيه و شركائهم فى الشرق الأوسط و براه زائد طبعاً البنوك و الشركات الدوليه.\n\n", "title": "معاهدة السلام المصريه الاسرائيليه"}
{"id": "26562", "url": "https://arz.wikipedia.org/wiki?curid=26562", "text": "ثيؤدوسيوس التانى (بابا اسكندريه)\n\nالبابا ثيؤدوسيوس التانى كان بابا اسكندريه و بطريرك الكرازه المرقسيه نمره 45.عاصر هشام بن عبد الملك\n\n", "title": "ثيؤدوسيوس التانى (بابا اسكندريه)"}
{"id": "26563", "url": "https://arz.wikipedia.org/wiki?curid=26563", "text": "بينچامين فرانكلين\n\nبينچامين فرانكلين واحد من أهم مؤسسين امريكا و من مجددين الماسونية. كان مؤلف و سياسى؛ عالم و مخترع و راجل دولة ودبلوماسى. و كان شخصية رئيسية فى التنوير و تاريخ الفيزيا.\n", "title": "بينچامين فرانكلين"}
{"id": "26566", "url": "https://arz.wikipedia.org/wiki?curid=26566", "text": "يوانس السابع (بابا اسكندريه)\n\nالبابا يوأنس السابع كان بابا اسكندريه و بطريرك الكرازه المرقسيه نمره 78.\n\n", "title": "يوانس السابع (بابا اسكندريه)"}
{"id": "26567", "url": "https://arz.wikipedia.org/wiki?curid=26567", "text": "غبريال التالت (بابا اسكندريه)\n\nالبابا غبريال التالت كان بابا اسكندريه و بطريرك الكرازه المرقسيه نمره 77.\n\n", "title": "غبريال التالت (بابا اسكندريه)"}
{"id": "26568", "url": "https://arz.wikipedia.org/wiki?curid=26568", "text": "كيرلس التالت (بابا اسكندريه)\n\nالبابا كيرلس التالت كان بابا اسكندريه و بطريرك الكرازه المرقسيه نمره 75. فى عهد الملك الكامل - العادل الثاني - الصالح - المعظم ,اتدفن فى دير الشمع فى الجيزه.\n\n", "title": "كيرلس التالت (بابا اسكندريه)"}
{"id": "26575", "url": "https://arz.wikipedia.org/wiki?curid=26575", "text": "ثورة الاخوان التلاته\n\nثورة الإخوان التلاته هى ثوره مصريه حصلت فى العصر القبطى قامت فى بدايات حكم الامبراطور موريس سنة 582. الاخوان التلاته دول كانوا يعقوب و مينا و ابو سخريون من قرية \" أيكيله \" اللى النهارده اسمها زاوية صقر فى مركز ابو حمص فى البحيره. بدإت الثوره لما احتج الاخوان التلاته على اعتقال السلطات البيزنطيه المحتله لاتنين من كبار الأقباط و اتحول الاحتجاج لثوره كبيره عمت غالبية أقاليم الوجه البحرى و حاول الثوار اقتحام مدينة اسكندريه و قدروا يمنعوا عنها القمح ، و قدر اسحق اللى كان ابن الاخ الكبير انه يستولى على مراكب الغلال اللى كانت بتنقل غلة مصر المنهوبه للقسطنطينيه عاصمة بيزنطه. انتهت الثوره بتهديد من حاكم اسكندريه انه حا يعدم الاقباط الاتنين المعتقلين و غيرهم ، و هرب الاخوان التلاته على صان لكن اتقبض عليهم و اتسجنوا و اتعدموا.\n", "title": "ثورة الاخوان التلاته"}
{"id": "26577", "url": "https://arz.wikipedia.org/wiki?curid=26577", "text": "احمد فتحى سرور\n\nاحمد فتحى مصطفى سرور هو رئيس مجلس الشعب المصرى من سنة 1991 لحد سنة 2011، مسك المنصب ده للسنة الـ 21 على التوالي لما طلعت نتايج انتخابات 2010.\n\n\nاتولد يوم 9 يوليو 1932\n\n\n\n", "title": "احمد فتحى سرور"}
{"id": "26596", "url": "https://arz.wikipedia.org/wiki?curid=26596", "text": "الجنرال يعقوب\n\nالجنرال يعقوب هو اسم الشهره ل المعلم يعقوب حنا المعروف كمان بـ المعلم يعقوب القبطى ، سماه الفرنساويه القبطى ( ملوى، المنيا، 1745 - البحر المتوسط ، 16 اغسطس 1801 ). قائد عسكرى قبطى قاد اول جيش مصرى خالص من ايام الفراعنه.\n\nاتولد يعقوب حنا فى ملوى فى المنيا فى صعيد مصر سنة 1745 و امه كان اسمها ماريه غزال. يعقوب حنا كان ناظر دايرة إقليم اسيوط تحت رياسة الامير المصرلى سليمان بك فى عصر الاحتلال العثمانى لمصر. اتعلم الفروسيه و فنون القتال على ايد صحابه المماليك المصرليه و كون نظام بوليسى لحسابه الخاص . فى معركة المنشيه جنب اسيوط (1786) ما بين الاتراك و المصرليه انضم لصف مراد بك ضد الاتراك و قدر يغلب عسكر حسن باشا الجزايرلى قبطان البحر التركى اللى اتعقبوا ابراهيم بك و مراد بك فى الصعيد الوسطانى.\n\nلما وصلت الحمله الفرنساويه بقيادة نابليون بونابرت و غلبت الاتراك و المصرليه اتقرب يعقوب من الفرنساويه و بقى دليل ليهم بيوريهم السكك و الطرق و بيمدهم بالتموين و بينقل جواباتهم و بيساعدهم فى نقل المجروحين و المقاتيل بعد المعارك. بقى مساعد للجنرال ديزييه فى حملته فى الصعيد و قدر الفرنساويه انهم يسيطروا على الصعيد لغاية اسوان و بقت اسيوط مركز لقواتهم فى الصعيد. بعد مااتغلب الفرنساويه فى معركة ابو قير البحريه هرب نابليون على فرنسا و ساب مكانه الجنرال كليبر ، و وقت ما كان كليبر بيحارب الاتراك فى معركة عين شمس كان يعقوب بيحارب مؤيديهم فى المدينه. يعقوب هد مبانى جنب الحاره اللى كان ساكن فيها ورا الجامع الاحمر فى حى الأزبكيه و بنى قلعه سماها قلعة يعقوب و حوطها بسور كبير و ابراج فيهم طاقات للمدافع و البنادق و حط على البوابه حراس ماسكين بنادق على طريقة العسكر الفرنساوى . اطلال القلعه دى فضلت موجوده لغاية ما زالها الخديوى اسماعيل مع مبانى تانيه فى الازبكيه لبنا دار الاوبرا الخديويه. و الظاهر إن علاقة يعقوب بالكنيسه القبطيه و البطريرك ماكانتش كويسه حيث انه اتجوز ست اجنبيه بره الكنيسه ، و بيتقال فى قصه جايز مبالغ فيها انه مره دخل الكنيسه و هو راكب حصانه و رافع سيفه و طلب من البطريرك انه يناوله السر المقدس من غير ما ينزل من على الحصان بحجة انه راجل عسكرى لازم فى كل لحظه يكون على اتم استعداد. على أى حل، كمكافئه لجهود يعقوب فى خدمة الفرنساويه سمحوله بتكوين فرقه عسكريه بتتكون من 2000 عسكرى قبطى دربهم الفرنساويه و كانوا غالبيتهم بشرتهم سمره اكمنهم كانوا من الصعيد ، العساكر الاقباط دول حلقوا دقونهم و لبسوا هدوم تشبه هدوم العسكر الفرنساوى بس كانوا بيلبسوا برانيط عليها فرو خرفان لونها اسود و صفها الجبرتى بإنها كانت \" فى غاية البشاعه \" . و عين كليبر المعلم يعقوب كوماندو برتبة كولونيل فى مايو 1800 و بعدين رقاه مينو لرتبة جنرال ( سارى عسكر ) فى مارس 1801. بعد ما عمل الفرنساويه و الاتراك معاهدة 27 يونيه 1801 اللى بيها استلم الاتراك القاهره خرج الفرنساويه من مصر و خرج معاهم الجنرال يعقوب و عيلته و حرسه الخصوصى و اصحاب ليه بس فيه عساكر هربوا منه و استخبوا اكمنهم ما كانوش عايزين يسيبوا مصر و اتجمع ستاتهم و اهاليهم و راحوا لبليار الكوماندو الفرنساوى و قعدوا يعيطوا و يولولوا و يقولوا انهم ناس غلابه و ان العساكر صنايعيه و حرفيين عندهم عيال و مش عايزين يروحوا فرنسا مع يعقوب فوعدهم الكوماندو بإنه حايقول للجنرال يعقوب انه مايجبرش حد على الخروج معاه من مصر .\n\nفى 10 اغسطس 1801 ركب الجنرال يعقوب بارجه انجليزيه اسمها \" بالاس \" كان كابتنها جوزيف إدموندز عشان توصله فرنسا ، لكن و هو فى السكه عيى و اتوفى فى 16 اغسطس 1801 على البارجه فحطوه الانجليز فى برميل فيه كحول و سلموه للفرنساويه فى مرسيليا فعملوله جنازه عسكريه فى 18 اكتوبر 1801 و دفنوه. ظروف وفاة الجنرال يعقوب غامضه و ممكن يكون اتصاب بعيا خاصة ان الاوبئه كانت منتشره اياميها و كان فيه وقتها طاعون فى مصر ، لكن ممكن كمان ان الاتراك يكونوا سموه حيث انه قبل ما يسافر كان زار حسن باشا الجزايرلى التركى اللى حاول يقنعه انه يقعد فى مصر و مايسافرش مع الفرنساويه و بطبيعة الحال اكرمه بالقهوه التركى او غيرها.\n\nبتعتبر شخصية الجنرال يعقوب من الشخصيات التاريخيه المبهمه فى تاريخ مصر و فيه حاجات كتيره عنه لسه مش مفهومه بالكامل و عليها جدل بين الباحثين.\nفيه ناس حاولوا يصوروا الجنرال يعقوب على انه خاين اتعاون مع الفرنساويه ضد مصر. لكن بطبيعة الحال الطرح ده غلط و مش موضوعى. مصر فى عصر الجنرال يعقوب ما كانتش دوله مستقله بيحكمها المصريين لكن كانت بلد محتل و مجرد ولايه نهيبه بيحكمها الاتراك العثمانليه من استنبول بعد ما غزوها و دمروها و نهبوها سنة 1517. المظالم فى زمن الجنرال يعقوب كانت عامه فى مصر و المصريين ماكانلهمش لا حول و لا قوه. بطبيعة الحال فى الظروف دى لما وصل نابليون مصر و حارب المحتلين الاتراك ده ادى امل لمصريين بإن مصر ممكن تستقل و تتحرر من المستعمر التركى الكابس على صدرها من حوالى 300 سنه. قبل الجنرال يعقوب بقرون المصريين رحبوا بالاسكندر الاكبر لما غزا مصر (322 ق.م.) لإنهم شافوا انه ممكن يحررهم من المستعمر الفارسى و لما غزا العرب مصر (641) فيه اقباط انضموا للعرب ضد المستعمر البيزنطى. فى فترة التلت قرون الاتراك العثمانليه عزلوا مصر عن العالم الخارجى بعد ما كانت متصله بيه فى العصر المملوكى. العزله دى ضرت مصر ضرر كبير اكمنها اتسببت فى ان مصر ما بقتش على اتصال بأوروبا فى فترة نهضتها و ده من الاسباب الرئيسيه اللى خلت مصر تتخلف عن اوروبا ، جايز لغاية النهارده ، بعد ما كانت متقدمه عنها فى العصر المملوكى. لما الحمله الفرنساويه جت مصر فتحت للمصريين افاق جديده حيث ان الحمله ماكانتش حملة عسكر بس لكن كان فيها علما و فنانيين و فرنساويين مدنيين ، حتى المجتمع المصرى نفسه حصل فيه تغيير مهم وقت الحمله و بيدل على كده ان الست المصريه اللى حبسها العثمانيين فى البيوت مابقتش بس بتخرج من البيت لكن كمان بقت بتلبس هدوم فرنساويه و بقت بتقلد الفرنسويات فى سلوكهم المتحرر المنفتح ، بيوضح ده قول الجبرتى اللى عاصر الاحداث : \" و منها تبرج النساء وخروج غالبهن عن الحشمة والحياء \" . الطايفه التانيه من المصريين اللى كانت بتعانى فى العصر العثمانى كانت طايفة الأقباط فلما جه نابليون ابتدى الاقباط هما كمان يحسوا بالتحرر و يفكوا القيود الاستبداديه اللى فرضها عليهم النظام العثمانلى خاصة بعد ما شافوا العثمانليه بينهاروا قدام الفرنساويه. مش بس اقباط انضموا لصف الفرنساويه ضد العثمانيين فيه مسلمين كتار انضموا ليهم و فيه خرجوا معاهم من مصر. فى الظروف و الاحوال دى مش ممكن الصاق تهمة الخيانه بناس كانوا بيتطلعوا لرفع المظالم و استقلال مصر و ما كانتش عندهم وسيله تانيه ممكن يطردوا بيها المستعمرين الظلمه. قبل الجنرال يعقوب استقل على بك الكبير بمصر لأول مره من سنة 1517 ، و بعده اتمرد محمد على باشا على الباب العالى و اسس دولته. الطرح اللى بيتهم الجنرال يعقوب القبطى بخيانة وطنه طرح غلط فالجنرال يعقوب ماخانش وطنه لكن بالأحرى كان بيناضل لتحرير وطنه مصر و استقلالها عن تركيا. جيش الجنرال يعقوب كان اول جيش مصرى خالص من زمن الفراعنه و ما حاربش المصريين لكن حارب المستعمريين الاتراك.\nوضحت مذكرات ظابط من فرسان مالطه اسمه لاسكارس Lascaris كان بيقوم بالترجمه مابين الجنرال يعقوب و الكابتن إدموندز إن الجنرال يعقوب طلب من ادموندز تدخل انجلترا لمساعدة مصر على نيل استقلالها من الاتراك ، و إن ادموندز نقل طلب يعقوب للأدميرال الانجليزى \" ايرل سان فينسينت \" فى جواب من جزيرة مينوركا بتاريخ 4 اكتوبر 1804. الجواب ده بيوضح ان غاية الجنرال يعقوب كانت تخليص مصر من المستعمرين الأتراك.\n\nوطبعاً الكلام ده مردود عليه لأن الإحساس بالقومية المصرية مكنش لسه ظهر فى الفترة دي. لان الإحساس بالقومية المصرية ظهر فى فترة متأخرة اللى هى فى فترة حكم الخديوي اسماعيل وبداية ظهور شعار \"مصر للمصريين\". فأكيد الجنرال يعقوب منضمش للجيش الفرنسي علشان يطالب بتحرير مصر لأن مفهوم \"مصر\" ككيان منفصل عن المحيط بتاعه مكنش لسه واضح او حتى ظهر فى عقول المصريين. كمان شئ مهم ان اللى بيطالب بإستقلال بلده مش معقول يروح ينضم لقوة خارجية بتحارب اهل بلده!! وحتى لما المحتل ده يخرج مهزوم يقوم يخرج معاه من مصر! \nاللى قاوم ضد الإحتلال بجد ودافع عن إستقلال ارضه هما المشايخ والزعامات المصرية زي عمر مكرم وغيره اللى وقفوا ضد الإحتلال الفرساوي والقهر التركي لما رفضوا خسرو باشا الوالى العثماني اللى السلطان فرضه عليهم.\n\n", "title": "الجنرال يعقوب"}
{"id": "26622", "url": "https://arz.wikipedia.org/wiki?curid=26622", "text": "اندريه شديد\n\nأندريه شديد - Andrée Chedid - ( القاهره ، 20 مارس 1920 - باريس ، 6 فبراير 2011 ) ، اديبه و روائيه فرنساويه مصريه و شاعره من اصول لبنانيه اتولدت فى مصر. اجواء مصر القديمه و الريف المصرى بتسود كتاباتها. من اشهر روايتها فى مصر روايه \" اليوم السادس \" اللى اتحولت لفيلم من افلام السينما المصريه.\n\nاتولدت اندريه شديد فى القاهره سنة 1920 فى عيله بترجع لاصول شاميه هاجرت على مصر فى نص القرن التسعتاشر. و هى عندها عشر سنين دخلت مدرسه داخليه اتعلمت فيها انجليزى و فرنساوى و بعدين سافرت اوروبا و هى عندها اربعتاشر سنه لكن رجعت مصر تانى و درست فى الجامعه الامريكيه فى القاهره بدئت مشوارها الادبى فى مصر سنة 1943 و كانت كتاباتها الاولانيه و هى فى مصر بالانجليزى و اخدت جايزه فى الادب من الجامعه الامريكيه فى القاهره قبل ما تهاجر فرنسا و تكتب بالفرنساوى. سافرت فرنسا سنة 1956 و هى عندها 26 سنه و عاشت هناك.\n\nكتبت اكتر من 25 كتاب كان منها روايات و قصص قصيره و مسرحيات و قصص اطفال و اشعار، من اشهر رواياتها: \" الرماد المعتق \" (1952) ، و \" جوناثان \" (1955) ، و \"الحاسه الساته \" (1960). و فى الشعر: \" نصوص لوجه \" (1949) ، و \" نصوص لقصيده \" ( 1950) ، و \" نصوص للحى \" (1952) ، و \" نصوص للارض الحبيبه \" (1955) ، و \" ارض الشعر \" (1960) ، و \" طقوس العنف \" ( 1976).\n\nاتحولت روايتين ليها لفيلمين منهم \" اليوم السادس \" اللى انتجته السينما المصريه و اخرجه يوسف شاهين و قامت ببطولته المغنيه الفرنساويه داليدا اللى هى كمان كانت فرنساويه من اصول طليانيه و مولوده فى القاهره.\n\nاندريه شديد اخدت جوايز كتيره كان اهمها جايزة النسر الدهبى سنة 1972 ، و جايزة جونكزر للقصه القصيره سنة 1979 و جونكور للشعر سنة 2002.\n\nخلفيتها الثقافيه كمصريه من اصول لبنانيه و عيشيتها فى فرنسا و كونها انسانه غربيه شرقيه ادوها احساس بالعالميه فكانت ما بتعترفش بالحدود و الجنسيات و كانت بتعتبر ان الكتابه بتتجمع فيها خلفياتها المصريه و الشاميه و الفرنساويه ، و كتبت فى قصيده شعريه : \" انا بأنتمى لبلد مالهوش علم و لا حبال تخليك مربوط بيه \". مواضيعها اللى كتبتها بالفرنساوى كان كتير منه مستوحى من تاريخ مصر القديم و الريف المصرى.\n\nاتجوزت عالم بيولوجى و خلفت ولدين هما \" ميشيل \" و \" لويس \" اللى بقى مغنى مشهور فى فرنسا، و حفيدها \" ماتيو \" كمان بقى مغنى روك مشهور. اتوفت فى باريس فى 6 فبراير 2011 و هى عندها حوالى 90 سنه.\n\n\nروايات :\n\nاشعار :\n", "title": "اندريه شديد"}
{"id": "26634", "url": "https://arz.wikipedia.org/wiki?curid=26634", "text": "ضحايا ثورة مصر سنة 2011\n", "title": "ضحايا ثورة مصر سنة 2011"}
{"id": "26637", "url": "https://arz.wikipedia.org/wiki?curid=26637", "text": "سعد الدين الشاذلى\n\nالفريق سعد الدين الشاذلى (قرية شبراتنا، مركز بسيون، محافظة الغربيه ، 1922 - 10 فبراير 2011 ) ، قائد عسكرى مصرى ، رئيس أركان الجيش المصرى وقت حرب اكتوبر 73 بين مصر و اسرائيل . كان هو اللي وضع الخطة بتاعت حرب اكتوبر.\n\nاتولد فى ابريل 1922 فى قرية شبراتنا فى مركز بسيون فى محافظة الغربيه. بعد ما اتخرج من الكليه الحربيه اتدرج فى المناصب العسكريه لغاية ما فى 16 مايو 1971 اتعين رئيس أركان حرب الجيش المصرى فى عهد الرئيس انور السادات و استمر فى المركز ده لغاية 13 ديسمبر 1973. اتعزل من رياسة أركان الجيش وقت حرب اكتوبر بعد حصول الثغره فى منطقة الدفرسوار بسبب اختلافه مع الرئيس انور السادات و اللوا احمد اسماعيل وزير الحربيه. كان فى رأى الشاذلى سحب عدد من القوات المصريه اللى عدت قناة السويس عشان تتصدى لقوات شارون اللى عدت قناة السويس فى منطقة الدفرسوار و دى حاجه شاف قواده انها ممكن تعرض الجيش المصرى اللى عدى قناة السويس لإنتكاسه و تم عزله بعد ما شافوا فى تقدريهم انه منهار عصبياً و ممكن يأثر على الحاله المعنويه للجيش المصرى. لكن المشير الجمسي قال فى مزكراته ان الشاذلي ماكنش منهار.\n\nسعد الدين الشاذلى شارك فى الحرب العالميه التانيه و كان قومندان لأول فرقه قوات براشوت فى مصر من 1954 ل 1959 ، و اشتغل ملحق عسكرى فى سفارة مصر فى لندن من 1961 ل 1963 ، و كان قومندان لأول قوات عربيه موحده فى الكونغو ضمن قوات الامم المتحده من 1960 و 1961 ، بعدها اتعين قومندان للوا مشاه من 1965 ل 1966 و بعدها بقى قومندان القوات الخاصه للبرشوتات و الصاعقه من 1967 ل 1969 ، و قومندان منطقة البحر الاحمر من 1970 لسنة 1971 لما اتعين رئيس للأركان. بعد عزله اتعين سفير لمصر فى انجلترا من 1974 ل 1975 و فى البرتغال من 1975 ل 1978. بعد كده اتمرد على السادات رئيس مصر بعد توقيع اتفاقية كامب ديفيد و هرب للجزاير و عاش هناك اربعتاشر سنه و عمل دعايه وحشه ضد السادات فإتوجهت له اتهامات بإنه أفشى اسرار عسكريه بكتابة و اتحاكم فى عهد الرئيس حسنى مبارك.\n\nبعد ما حصلت الثغره وقت حرب اكتوبر كان من رأى سعد الدين الشاذلى سحب بعض القوات من الجيش المصرى من الضفه الشرقيه للضفه الغربيه لصد الإختراق الاسرائيلى لكن احمد اسماعيل وزير الدفاع و الرئيس أنور السادات القائد الاعلى للقوات المسلحه رفضوا إقتراحه وقررو انهم يصدوا من الشرق.\n\nكتب الشاذلى مذكراته عن حرب اكتوبر و اتهم فيها السادات بإنه أخد قرارات غلط رغم نصايح القواد وقت الحرب فإتسبب ده فى هدم الانتصار العسكرى و اتسبب فى الثغره و تدمير حيطة الصواريخ و محاصرة الجيش التالت. و اتهم السادات بإنه اتنازل عن النصر لما وافق على سحب أغلب القوات المصريه لغرب القناه فى مفاوضات فض الاشتباك الأولى ، و ختم كتابه ببلاغ للنايب العام اتهم فيه السادات بإساءة استعمال السلطه ، فإتسبب كتابه فى تقديمه للمحاكمه غيايبيا بتهمة افشاء اسرار عسكريه و اتحكم عليه غيابى بالسجن 3 سنين مع الاشغال الشاقه و اتحطت ممتلكاته فى مصر تحت الحراسه و اتحرم من التمثيل القانونى و اتجرد من حقوقه السياسيه.\n", "title": "سعد الدين الشاذلى"}
{"id": "26645", "url": "https://arz.wikipedia.org/wiki?curid=26645", "text": "كرتون نتوورك بالعربى\n\nدي قناة يحبها ومشهورة أوي تابعة لقناة Cartoon Network وقناة عربية تعرض كل برامجها عربية ومشهورة جدا فى مصر\n\n\n", "title": "كرتون نتوورك بالعربى"}
{"id": "26646", "url": "https://arz.wikipedia.org/wiki?curid=26646", "text": "ونهو تشونغ\n\nونهو تشونغ ( مواليد عام 1980 م) وهو فنان كوميدي كوري جنوبي بيقدر يتكلم اللغة العربية الأردنية بسهولة اوي . وهو كمان إعلامي ومقدم برامج بتطلع على التلفزيون . فى العام 2011 قدم ونهو تشونغ عرض على قناة الدوري والكاس فى برنامج إنسايد اسيا (داخل اسيا Inside Asia) كان بيتكلم عن كأس الأمم الاسيوية لكرة القدم 2011 وبنفس العام برضو قابلوه فى برنامج حديث الصباح اللى بيتعرض يوميا على قناة الجزيره و فى سنة 2014 ظهر فى الحلقة التالتة من برنامج البرنامج مع باسم يوسف\nشهدت أوربت شوتايم اول اطلاله له من برنامجه شو مي مور “Show me more”.لونهو تشونغ علاقة بأربع دول عشان أبوه كوري وأمه فيتنامية\nواتولد بالسعودية وعاش كل حياته بالأردن وهو بيحب الأردن اوي.\n\nالموقع الرسمي للفنان ونهو تشونغ\n\nصفحة ونهو تشونغ على الفيس بوك\n\nصفحة ونهو تشونغ على اليوتيوب\n", "title": "ونهو تشونغ"}
{"id": "26649", "url": "https://arz.wikipedia.org/wiki?curid=26649", "text": "محمد ابو تريكة\n\nمحمد محمد محمد ابو تركية اتولد فى قرية ناهيا بمحافضة الجيزة بيلعب كورة فى النادى الاهلى والمنتخب المصرى ومن احسن اللاعبين المصريين.بل واظهر كرهه للاسرائليين\nراح ابو تريكة للنادى الاهلى بعد مامشى من نادى الترسانة سنة 2003 برقم فانلة 22 وهو نفس الرقم اللى بيلبسة فى منتخب مصر.\nنجح ابو تريكة انه يحصل على لقب احسن لاعب فى الدورى مرتين وهداف الدورى مرة واحدة وهداف افريقيا مرة واحدة برضه ونجح انه يحصل على لقب افضل لاعب عربى فى 2006 2007 وافضل لاعب افريقى فى سنه 2088.\n\nعمل ابو تريكة الكتير من الاهداف الهامة والكويسة مع المنتخب المصري او النادي الاهلي، منها هدفه فى نهائي دوري ابطال افريقيا قدام الصفاقسي التونسي فى الوقت بدل الضائع واللى حسم البطولة للنادي الاهلي, وهو صاحب هدف الفوز بكأس الأمم ألأفريقية لعام 2006م واللى اقيمت فى مصر بإحرازه ضربة البلانتى الاخيرة اللى أعلنت فوز مصر بكأس أمم افريقيا للمرة الخامسة فى تاريخها.\n\nأكتر لاعب شعبية فى العالم حسب تصنيف الاتحاد العالمي لتاريخ وإحصاءات كرة القدم (IFFHS) مرتين علي التوالي عام 2007م وعام 2008م [4]\n\nاتولد محمد ابو تريكة فى اسرة متواضعة فى قرية ناهيا فى محافظة الجيزة, وتخرج من كلية الاداب قسم التاريخ بجامعة القاهرة ودخل نادي الترسانة وعمره 12 سنة، واتزوج من زميلته فى الجامعة (سمية) فى عام 2002، ولديه طفلين توأم سيف وأحمد وطفله (رقيه)،[8] وعرف عن أبوتريكةانه كويس دينيا وانه بيساعد المسلمين فى كل مكان.\n\nوأختير ابو تريكة سفيرا لبرنامج الأغذية العالمي للأمم المتحدة لمحاربة الفقر, ويقول ابو تريكة \"الاسلام يعالج الفقر من خلال الزكاة لأن الغني يشعر بمحنة الفقراء. ويجب علينا أن نساعد الفقراء بقدر الامكان حتى لا يشعروا بالغربة فى المجتمع\"\n\nفى عام 2005 انضم ابو تريكه إلي اللاعب البرازيلي رونالدو واللاعب الفرنسي (الجزائري الاصل) زين الدين زيدان وكمان 40 من نجوم الكرة العالمية فى \"مباراة ضد الفقر\" من اجل جمع التبرعات والتوعية بمحاربة الفقر فى شتي أنحاء العالم.[9].\n\nيتمتع ابو تريكة بشعبية عالية فى مصر والعالم العربي حتى انتخبته مجلة شباب 20 الإماراتية أقوى شخصية مؤثرة فى الوطن العربي فى استفتاء شارك فيه مئات الإماراتيين والعرب.\n", "title": "محمد ابو تريكة"}
{"id": "26650", "url": "https://arz.wikipedia.org/wiki?curid=26650", "text": "بودولسك\n\nبودولسك ( بالروسى : Подо́льск ) هى مدينه صناعيه و المركز الادارى لمنطقة بودولسكى فى اقليم موسكو اوبلاست فى روسيا. المدينه على شط نهر باخرا ( فرع من فروع نهر موسكو ) ، و هى اكبر مدينه فى موسكو اوبلاست بتعداد سكانى اتغير عبر السنين : 180.963 ( احصائية 2002 ) ، 209.178 ( احصائية 1989 ) ، 183.000 ( احصائية 1974 ) ، 129.000 ( الحصائية 1959 ) ، 72.000 ( احصائية 1939 ).\n\nمدسينة بودولسك كانت فى الاصل قريه اسمها بودول اللى كانت فى القرن التمنتاشر من ممتلكات دير دانيلوف فى موسكو. بودولسك اتحولت لمدينه بقرار من القيصره كاترين التانيه سنة 1791. فى الفتره دى روسيا كانت بتغير نظام تقسيم الاقاليم و بتعين حكام عليها و بتأسس مدن جديده.\n\nقبل الثوره الروسيه بودولسك كانت من أهم المدن الصناعيه فى روسيا و اتفتح فيها مصنع لشركة سينجر لتصنيع ماكينات الخياطه.\n\nعيلة اوليانوف عاشت فى بوولسك و فلاديمير لينين زارها كذا مره و كان ليه هناك مزرعه و كوخ. فى سنة 1900 لينين اجتمع هناك مع الاشتراكيين الديموقراطيين اللى جم من موسكو و مدن تانيه عشان ياخد تأييدهم لإصدار جورنال \" ايسكرا \" اللى كانت بتتأسس.\n\nفى سنة 1971 بودولسك اتمنحت وسام راية العمل الحمرا. و فى الفتره السوفيتيه بودولسك بقت من أهم المراكز الصناعيه فى موسكو أوبلاست ، فى الفتره دى كان فيها اكتر من 70 مصنع و معظم سكان المدينه كانوا بيشتغلوا فى المصانع دى.\n\nفى سنة 2000 اتحطت على بعد سبع اميال منها فيها قاعده عسكريه ضخمه على بعد سبع اميال القاعده دى حالياً تحت ادارة ايجور مينين\n\nمن جهه تانيه ، بودولسك فيها الارشيف المركزى لوزارة الدفاع الروسيه.\n\nمدينة بودولسك متآخيه مع المدن دى :\n\n\nو فيه خطط للتآخى مع المدن دى :\n\n", "title": "بودولسك"}
{"id": "26655", "url": "https://arz.wikipedia.org/wiki?curid=26655", "text": "شرم الشيخ\n\nشرم الشيخ مدينه مصريه فى جنوب سينا و هيا واحده من مدن محافظة جنوب سينا الساحلية مع دهب و نويبع \n", "title": "شرم الشيخ"}
{"id": "26663", "url": "https://arz.wikipedia.org/wiki?curid=26663", "text": "رشاد برسوم\n\nالدكتور رشاد برسوم ( اتولد فى اسيوط، 1941 )، دكتور مصرى كبير استاذ امراض الباطنه فى كلية طب القصر العينى ورئيس مركز القاهرة لأمراض الكلى. اتخرج من كلية طب القصر العينى سنة 1962 ،بعد ما اخد مرتبة الشرف وجايزة التفوق فى العلوم الفسيلوجيه (الميداليه الدهبيه). اخد بعد كده دبلوم الامراض الباطنيه ، و بعدين الدكتوراه وبعدها اخد المعادله الامريكيه. اخد منحه علميه للتدريب فى قسم امراض الكلى فى جامعة باريس سنة 1971. منحته بريطانيا عضوية الكليه الملكيه البريطانيه و أختير زميل للكلية. رجع مصر واتعين استاذ فى قسم الامراض الباطنيه و فضل يترقى لحد ما بقى رئيس لمركز الكلى فى القصر العينى وعضو فى المجالس الطبيه.\n\nكمان اشتغل رئيس مؤسس فى الجمعيه العربيه لأمراض و زرع الكلى ورئيس للجمعيه، و عضو فى جمعيات الشرق الأوسط لزرع الاعضاء وحوض البحر المتوسط للامراض المعدية وأمراض الكلى ، و عضو فى أكاديمية نيويورك للعلوم من سنة 1992 لحد دلوقتى.\n\nاخترع سنه1963 اول جهاز مراقبه مبسط، اتطور بعد كده لجهاز كامل للكلى الصناعيه حصل عنه على الميداليه التقديريه للمؤتمر الدولى الاول للهندسه الطبية الحيوية بالقاهرة سنه 1979م، كمان اتحفظت تصميماته الهندسية فى متحف الاعضاء الصناعية فى مدينة كليفلاند الامريكيه.\n\nالف 22كتاب علمى لشرح تطور امراض الكلى وزود المكتبة العلمية بأبحاث هامة فى البلهارسيا نشرت الدوائر العلمية 35بحث منها، كمان دخل مفهوم امراض الكلى وأسبابها وخطورتها فى كل الجامعات العربية والأفريقية لحد ما اصبح رئيس للأتحاد الأفريقى لأمراض الكلى، وحصل على الجائزة التقديرية العالمية للمؤسسة الوطنية لأمراض الكلى بالولايات المتحدة.\n\n", "title": "رشاد برسوم"}
{"id": "26671", "url": "https://arz.wikipedia.org/wiki?curid=26671", "text": "عقرة\n\nعقرة\n(بلكوردى ئاکرێ,Akrê) مدينة عراقيه كوردستانيه فى محافظة دهوك.\n", "title": "عقرة"}
{"id": "26673", "url": "https://arz.wikipedia.org/wiki?curid=26673", "text": "سيدة مصر الاولى\n\nسيدة مصر الأولى هو لقب شرفى لمرات رئيس مصر ، لقب السيده الاولى موجود فى كذا بلد منها امريكا .\n\nسيدة مصر الاولى غالبا بيكون ليها عادة انشطه اجتماعيه وثقافيه حسب دراستها واهتماماتها او مجرد لقب شرفى .\n", "title": "سيدة مصر الاولى"}
{"id": "26676", "url": "https://arz.wikipedia.org/wiki?curid=26676", "text": "عبد الله بن عبد العزيز ال سعود\n\nخادم الحرمين الشريفين الملك عبد الله بن عبد العزيز ال سعود (1924 - 2015) سادس ملوك المملكه العربيه السعوديه وهو الإبن الاتناشر للملك عبد العزيز بن عبد الرحمن ال سعود ، امه هى الاميرة فهدة بنت العاصي بن شريم.\n\nاستلم ادارة المملكه فى سنة 1995 و هو لسه ولى عهد السعوديه بعد ما اتصاب الملك فهد بجلطه و ساءت صحته ، و اتنصب رسمياً ملك بعد وفاة الملك فهد فى 1 اغسطس 2005 و اتعين اخوه الامير سلطان بن عبد العزيز ال سعود نايب ليه. الملك عبد الله هو كمان رئيس مجلس الوزرا السعودى حسب قوانين المملكه. مسك الملك عبد الله الحكم و الشرق الاوسط فى حالة اضطراب و معرض لتهديدات خارجيه خطيره. لكن الملك أظهر كفائه سياسيه كبيره لحماية امن السعوديه و المنطقه و إستمر على نهج ملك السعودية في إرسال الصدقات المالية لمصر والأردن واليمن ولبنان والمغرب، و زار بلاد كتيره لتقوية مركز السعوديه السياسى و الاقتصادى و العسكرى و عمل زياره تاريخيه للفاتيكان و قابل بابا الكاتوليك بينيديكتوس الستاشر لرأب الصدع بين المسلمين و المسيحيين ، و إترأس مؤتمر حوار الأديان فى اسبانيا و مؤتمر حوار الأديان اللى عملته الامم المتحده سنة 2008.\nفى سنة 2002 قدم مبادرة للسلام فى الشرق الأوسط فى مؤتمر للجامعه العربيه فى بيروت محواها عمل تطبيع عربى كامل مع اسرائيل مقابل انسحاب اسرائيل من كل الاراضى العربيه اللى احتلتها سنة 1967 وتأسبس دولة فلسطينية عاصمتها القدس الشرقية لكن المبادره ما جابتش نتيجه بسبب الخلافات بين الحكام العرب و موقف اسرائيل اللى عايزه تضمن امنها بالكامل.\n\nداخلياً عمل الملك عبد الله مجهودات كبيره لتطوير المملكه العربية السعودية و تقوية بنيتها التحتيه وجيشها و عمل توسيعات كبيره فى الحرم المكى و تطويرات مهمه لتسهيل عملية الحج.\n\nالملك عبد الله بيعتبر من اكبر الحكام فى الشرق الاوسط و اكترهم شعبية و اهمهم فى العالم و بيتميز بالفهم السياسى و سرعة التحرك ، و قدر فى ظروف صعبه جداً انه يأمن المملكه العربية السعوديه و يقوى مركزها في العالم.\n\nعلى طريق تطوير احوال المملكه الاجتماعيه و السياسيه أعلن الملك عبد الله بن عبد العزيز فى 25 سبتمبر 2011 عن منح الست السعوديه حق التصويت و عضوية مجلس الشورى السعودى و دى خطوه ايجابيه و مهمه اتخذها الملك عبد الله للنهوض بالحياه الاجتماعيه و السياسيه فى السعوديه و النهوض بالمرآه السعوديه كشريك مهم فى الحياه فى المملكه. الملك عبد الله اعلن القرار وقت افتتاحه للدوره الخامسه لأعمال مجلس الشورى السعودى. و قال الملك فى خطبته: \"قررنا مشاركة المرأة فى مجلس الشورى عضواً، اعتباراً من الدورة القادمة وفق الضوابط الشرعية\" و أكد : \" لأننا نرفض تهميش دور المرأة فى المجتمع السعودي فى ظل مجال عملها وفق الضوابط الشرعية وبعد التشاور مع كثير من علمائنا فى هيئة كبار العلماء ومن خارجها والذين استحسنوا هذا التوجه وأيدوه \" و إن \"التحديث المتوازن المتفق مع قيمنا الاسلامية مطلب هام فى عصر لا مكان فيه للمتخاذلين والمترددين \".\n", "title": "عبد الله بن عبد العزيز ال سعود"}
{"id": "26680", "url": "https://arz.wikipedia.org/wiki?curid=26680", "text": "علاء مبارك\n\nعلاء مبارك اسمه بالكامل علاء الدين محمد حسنى سيد مبارك. الابن الكبير لرئيس مصر السابق حسنى مبارك و سوزان مبارك و رجل اعمال (بيزنس مان) مصرى.\n\nاتولد فى سنة 1961 و اتخرج علاء من مدرسة سانت جورج، ف القاهرة، بعدين من الجامعة الامريكية ف القاهرة. وهو بيزنس مان او رجل اعمال مصرى ، متجوز هايدي مجدى راسخ و عنده ولدين محمد و عمر. ومات ابنه محمد فى 18 مايو 2009 وسنه 13 سنة بعد ازمة صحية .\n\nعلاء قليل الظهور فى الحياة الاجتماعية و بعيد كل البعد عن الاعلام والحياة السياسية بعكس اخوه جمال مبارك امين السياسات فى الحزب الوطنى الديمقراطى . فى 6 يناير 2011 حضر علاء ومراتة هايدى راسخ قداس عيد الميلاد فى مصر, وتعتبر اول مناسبة عامة يظهر فيها من مدة .عمل مؤسسة محمد علاء مبارك فى رمضان 2010 وهى مؤسسة خيرية اتعملت بعد وفاة ابنهم محمد .\n\nاتقدم للمحاكمة هو و والده حسنى مبارك و اخوه جمال مبارك و وزير الداخليه حبيب العادلى و 6 من مساعدين وزير الداخليه بتهم فساد و استغلال نفوذ و الاشتراك فى التخطيط لقتل المتظاهرين السلميين فى ثورة 25 يناير ، و اتحكم عليه بالسجن بتهمة استغلال النفوذ و التربح بشكل مش شرعى\n", "title": "علاء مبارك"}
{"id": "26684", "url": "https://arz.wikipedia.org/wiki?curid=26684", "text": "جينفير لورنس\n\nجينفير لورنس ممثلة امريكية(Jennifer Lawrence) من مواليد 15 اغسطس 1990 \nاتودلت جينفير فى لويس فيلى كنتاكى بنت كارين اللى كانت بتدير معسكر للاطفال وجيرى لورنس اللى عندة شركة بناء بدات تمثيل فى مسرحية فى الكنيسه لما كان عندها 14 سنة قررت تدخل مجال التمثيل وخدها ابوها الى مدينة نيويورك ولأقو وكالة للموهبين وبدون تدريب او تمرين نجحت وحصلت على درجات عالية من الوكالة\n\nابتدت التمثيل مع شيرلز ثيرون وكيم باسنجر فى فيلم جييرمو ارياجا والفيلم دة كان السبب فى انها كسبت جايزة فى مهرجان فينيسا فى 2008 وبعد كدة شاركت فى بيل افلأج شو فى دور لورن بيرسون وكا ن معاها وبعد كدة عملت فيلم مع سلمى بلير فى ديفل يو نو واشتركت بعد كدة فى كولد كيس و مونك ومديم وشاركت فى اغنية ذا ميس اى ميد اشتركت بعد كدة فى ذا بيفر مع ميل جيبسون و جودى فوستر وشاركت فى ليك كريزى وشاركت فى فيلم اكس مان فيرست كلأس من سلسلة افلأم اكس مان\n\nwiki\njennifer-lawrence.org\nimdb\n", "title": "جينفير لورنس"}
{"id": "26704", "url": "https://arz.wikipedia.org/wiki?curid=26704", "text": "سون تسو\n\nسون وو المعروف بسون تسو او سون سى كان چنرال حربى صينى واستراتيجى وفيلسوف قديم ويعتقد انه مؤلف الكتاب المشهور فن الحرب اللى بيعتبر من اقدم النصوص الموجودة لأسترايجيات الحروب. الكتاب ده معروف جدا فى الاوساط العسكرية وليه اثر كبير جدا على مدار التاريخ الأنسانى من ساعة ما اتكتب لحد دلوقتى. سون تسو ليه تأثير كبير على الصين والتاريخ الأسيوى والثقافة من خلال تأليفه للكتاب ده وكمان عن طريق الأساطير اللى طلعت عليه.\n\nخلال القرن التسعتاشر والقرن العشرين كسب كتاب فن الحرب شعبية كبيره جدا بين الچنرالات الغربيين ولحد دلوقتى تأثيره موجود على الثقافتين الغربية والأسيوية.\nفيه مصادر تاريخية كتيرة بتقول انه اتولد فى أواخر عهد الربيع والخريف الصينى اللى شهد تحول المجتمع الصينى من مجتمع العبيد للمجتمع الأقطاعى. كان چنرال بارع وكمان مخطط استراتيجى من الدرجة الأولى, كان بيخدم الملك (هيلوو) ملك مملكة (وو) فى أواخر القرن السادس قبل الميلاد بداية من سنة 512. انتصاراته هيا اللى ألهمته أنه يكتب الكتاب ده عشان الفترة دى كانت فترة دموية جدا وكانت الحروب شغاله بين كل الممالك اللى كانت عايزه تسيطر على الأراضى الخصبه الموجوده فى الصين الشرقيه.\n\nمن القصص المعروفه عن القائد العظيم سون تسو انه قبل ما يعينه الملك فى خدمته حب يختبره فقاله: خد الـ180 بنت دول (الحريم دول كانوا من محظيات الملك) وعلمهم يكونوا جنود فخد الچنرال الحريم وقسمهم لسريتين وبعد كده خلى اهم اتنين عند الملك هما الظباط على السريتين ولما ما سمعوش الكلام امر بأعدامهم على الرغم من اعتراض الملك على كده, وبعد كده السريتين بقوا جنود فعلن.\n\nالقصص دى كمان بتقول ان بعد كده اثبت الچنرال نفسه وأن نظرياته العسكرية مفيده ومهمه جدا فى الحروب اللى خاضها و الكتاب ده كتبه من كتر الخبرات العسكرية اللى عاشها فى الحروب الكتيرة اللى دخل فيها وكسبها.\n\nبيقدم الكتاب ده فلسفة فن الحرب وأزاى تقدر تدير المصادمات وأزاى تكسب المعارك, حبة من الدارسين بيعتقدوا أن الكتاب فيه النصوص والكتابات اللى كتبها سون تسو بالأضافة كمان لتعليقات وتوضيحات من الفلاسفة العسكريين من بعده زى لى كوان و دو موو. بيعتبر الكتاب ده تحفة فى مجاله والكتاب المقدس فى الاستراتيجيات العسكرية من ساعة ما طلع لحد دلوقتى.\n\nالكتاب ده مش مشهور بس بين العسكريين لكنه كمان بقى مصدر ألهام لكتير من القادة السياسيين والناس اللى شغاله فى أدارة الاعمال عشان على الرغم من عنوانه (فن الحرب) الأ أنه بيناقش الاستراتيجيات بشكل عام وكمان التخطيط والأدراة العامة. النصوص اللى فى الكتاب مش بتناقش بس المعارك لكنها كمان بتشدد على أهمية الدبلوماسية والعلاقات بين الدول. من أهمية الكتاب ده ان أى ظابط فى المخابرات المركزية الامريكية لازم انه يقرا الكتاب.\n\nالچنرال سون تسو وكتابه اثروا على كتير من الشخصيات الحربية المشهورة على مدى التاريخ. المؤرخين بيقولوا ان اول امبراطور يوحد الصينكان بيعتبر الكتاب ده كنز ميتقدرش بتمن وساعده كتير فى حروبه. لما الكتاب دخل اليابان سنة 760م اتشهر بين القادة العسكريين وبقى ليه كمان دور فى توحيد اليابان.\n\nكمان المؤرخين قالوا ازاى نابليون بونابرت الامبراطور الفرنسى المشهور استخدم الكتاب والتكتيكات الموجودة فيه عشان يهجم على باقى أوروبا ويحقق الانتصارات الكبيرة ولما تجاهل نابليون حبة من الاساسيات المذكوره فى الكتاب انهزم قدام الروس. قادة عسكريين كتير جدا فى جميع أنحاء العالم بيدينيوا بانتصاراتهم لكتاب فن الحرب.\n\nكتاب فن الحرب بالعربى\n", "title": "سون تسو"}
{"id": "26708", "url": "https://arz.wikipedia.org/wiki?curid=26708", "text": "انجى سافاج\n\nانجى سافاج (Angie Savage) ممثلة بورنوجرافية امريكية اتولدت يوم 12 نوفمبر 1981 فى مدينة سانتاكروز بولاية كاليفورنيا الامريكية ، اسمها الحقيقى كيرى آن ستيفنسون (Kerry Ann Stevenson) .\n\nانجى سافاج اشتغلت الاول موديل عريان ، وكانت ظهرت فى الفيديو كليب المصور لأغنية Sex In The Air مع فرقة Crazy Town الغنائية الامريكية .\n\nانجى سافاج دخلت مجال البورنوجرافى سنة 2005 بعدما عملت عملية تكبير لبزازها ، وكان اول فيلم بورنوجرافى مثلته هو فيلم Young Girls'Fantasies 9 . بعد كده صورت أكتر من 70 فيلم بورنوجرافى أهمهم Girlvana 2 و Babysitters و Jack's Big Tit Show 6 و Valentina و .\n\nانجى سافاج عاملة تلات أوشام على جسمها ، وبتوصف نفسها أنها مخنثة .\n\nانجى سافاج كسبت جايزة AVN Award 2008 كأحسن مشهد ليزبيان جماعى عن فيلم Babysitters مع الممثلات البورنوجرافيات صوفيا سانتى (Sophia Santi) و اليكترا بلو (Alektra Blue) و سامى رودز (Sammie Rhodes) و ليكسى تايلر (Lexxi Tyler) .\n\nانجى سافاج اترشحت برضه للجوايز دى :\n\n", "title": "انجى سافاج"}
{"id": "26709", "url": "https://arz.wikipedia.org/wiki?curid=26709", "text": "اوليفيا اولافلى\n\nاوليفيا اولافلى (Olivia O'Lovely) ممثلة بورنوجرافية امريكية اتولدت يوم 26 سبتمبر 1976 فى مدينة سانتا فيه بولاية نيو مكسيكو الامريكية ، وأسرتها من اصول ايطالية وفرنسية وإسبانية وتشيلية .\n\nاشتغلت اوليفيا اولافلى فى الاول كموديل عريان ، وبعد كده اشتغلت رقاصة استربتيز فى كباريهات مقاطعة اينلاند امباير بولاية كاليفورنيا الامريكية . وفى سنة 2002 دخلت مجال البورنوجرافى بعدما اتعاقدت مع شركات Brazzers و Hustler ، ومثلت أكتر من 270 فيلم بورنوجرافى أهمهم Ass Worship 4 و Ass Worship 5 و Big Wet Asses 3 و Double D Babes 4 و Seasoned Players 5 و Asses of Face Destruction 6 و Big Wet Butts 2 واستعملت فيها أكتر من اسم شهرة زى اوليفيا ماردونز (Olivia Mardones) و اوليفيا اولافل (Olivia O'lovele) ، وهى بتفضل تصوير مشاهد ممارسة الجنس الشرجى أكتر من ممارسة السكس الطبيعى .\n\nفى شهر يناير 2008 اعتزلت اوليفيا اولافلى شغلها فى مجال البورنوجرافى وبدأت تدرس علم النفس . وفى نفس السنة ظهرت مع مغنى الراب الأمريكى ميورس (MURS) فى الفيديو كليب Risky Business ومع مغنى الراب الأمريكى شوك جى (Shock G) فى الفيديو كليب End of the Beginning LP\n\nفى سنة 2010 دخلت اوليفيا اولافلى مجال مصارعة المحترفين فى بطولة NWA Championship Wrestling from Hollywood وكانت مديرة لفريق The Tribe (Hawaiian Lion & Navago Warrior) ، وبعد كده انضمت للفريق ده بصفتها مصارعة وعملوا اسم جديد للفريق هو Heel وكسروا قوانين بطولة NWA فى الماتشات اللى لعبوها .\n\nاوليفيا اولافلى كسبت جايزة Urban X Award 2010 - Hall of Fame\n\nاوليفيا اولافلى اترشحت برضه للجوايز دى :\n\n", "title": "اوليفيا اولافلى"}
{"id": "26710", "url": "https://arz.wikipedia.org/wiki?curid=26710", "text": "كيلى ماديسون\n\nكيلى ماديسون (Kelly Madison) ممثلة ومخرجة ومنتجة بورنوجرافية امريكية اتولدت يوم 26 أغسطس 1967 فى مدينة نيوبورت بيتش بمقاطعة أورانج بولاية كاليفورنيا الامريكية .\n\nكيلى ماديسون هى بنت خالة الممثلة البورنوجرافية جانين ليندمولدر (Janine Lindemulder) ، وده كان له دور كبير فى دخولها مجال البورنوجرافى لأنها كانت معجبة جدا ببنت خالتها وبنجاحها فى المجال ده .\n\nفى سنة 2001 دخلت كيلى ماديسون مجال البورنوجرافى بعدما أطلقت الموقع الخاص بيها على شبكة الإنترنت http://www.kellymadison.com ، وبمساعدة جوزها مصمم الجرافيك ريان ماديسون (Ryan Madison) بدأت بعرض صور الموديلات العريانة والفيديوهات الجنسية على الموقع بتاعها .\n\nبعدما نجحت كيلى ماديسون فى التجربة اللى فاتت ، أسست بمشاركة جوزها شركة 413 Productions لإنتاج الافلام البورنوجرافية على اسطوانات دى فى دى \n؛ ومن الافلام اللى أنتجتها الشركة دى ، افلام جنس ثلاثى كانت بتمثلها كيلى ماديسون بنفسها مع جوزها فى بيتهم ومعاهم ممثلة بورنوجرافية دايما بتتغير فى كل فيلم .\n\nولما كبرت الشركة وزاد انتاجها ، قسمت كيلى ماديسون مسئولياتها مع جوزها ؛ فبقى هو مسئول عن الانتاج والإخراج والتصوير واستضافة الويب والبرمجيات والإعلان وتواصل الأجيال، وهى بقت مسئولة عن اكتشاف المواهب وحجزها للشركة وترتيب المجموعات والشئون المالية والترقيات .\n\nكيلى ماديسون ظهرت كموديل عريان فى مجلة Score وبتكتب مقالات فى مجلة Juggs ، وأطلقت مواقع تانية على شبكة الإنترنت هى : http://www.pornfidelity.com و http://www.kellyfind.com وhttp://www.kellycash.com و http://www.413dollars.com\n\nيوم 25 يوليو 2007 استضاف برنامج Chelsea Lately اللى بيتعرض على قناة !E التليفزيونية الامريكية ، كيلى ماديسون وجوزها ؛ واتكلموا فيه بكل صراحة عن ظروف جوازهم وعن العلاقات الجنسية لكل واحد منهم بعيد عن الطرف التانى وعن شغلهم فى مجال البورنوجرافى .\n\nكيلى ماديسون كسبت جايزة AVN Award 2011 كأفضل نجمة بورنوجرافية على شبكة الإنترنت .\n", "title": "كيلى ماديسون"}
{"id": "26718", "url": "https://arz.wikipedia.org/wiki?curid=26718", "text": "ويتنى ستيفنز\n\nويتنى ستيفنز (Whitney Stevens) ممثلة بورنوجرافية امريكية من اصل بنمى اتولدت يوم 25 اغسطس 1987 فى پاناما سيتى عاصمة جمهورية باناما ، اسمها الحقيقى ميليسا هوفمان (Melissa Hoffman) وهى اخت الممثلة البورنوجرافية بريتنى ستيفنز (Britney Stevens) .\n\nويتنى ستيفنز كانت عايشة مع اسرتها فى مدينة پالم سپرينجز بولاية كاليفورنيا الامريكية . وفى سنة 2006 دخلت فى مجال البورنوجرافى مع اختها بريتنى ستيفنز (Britney Stevens) اللى كانت اتعرفت على وكيل شركة لإنتاج الافلام البورنوجرافية عن طريق واحد صاحبها ، ومثلت مع اختها الفيلم البورنوجرافى Was Tight Yesterday 5 اللى كان موضوعه ممارسة السكس بين رجالة وستات من أجناس وأعراق مختلفة .\n\nويتنى ستيفنز مثلت اكتر من 150 فيلم بورنوجرافى أهمهم Ass Addiction 2 و Big White Wet Sticky Tits و Naked Aces و Sexy Natural Big Tits Lingerie Party و Phat Ass Tits 5 .\n\nفى مقابلة لويتنى ستيفنز مع موقع شركة Bang Bros على شبكة الإنترنت اعترفت بأنها مارست الليزبيان قبل كده مع اختها بريتنى ستيفنز (Britney Stevens) ، وقالت كمان أنها فخورة بأنها ماعملتش أى عملية تكبير لبزازها لأن جمالهم وحجمهم الكبير طبيعيين مش زى أغلبية الممثلات البورنوجرافيات .\n\nفى شهر اغسطس 2012 اعتزلت ويتنى ستيفنز شغلها فى مجال البورنوجرافى .\n\nويتنى ستيفنز عايشة دلوقتى فى مدينة لوس انجليس بولاية كاليفورنيا ، وهواياتها المفضلة فى أوقات فراغها هى أنها تروح السينما وتلعب رياضة . وهى عاملة وشمين على جسمها : الأولانى على شكل نجمة على ضهر إيدها الشمال ، والتانى على شكل وردة على كتفها اليمين من ورا .\n\nويتنى ستيفنز اترشحت للجوايز دى :\n\n", "title": "ويتنى ستيفنز"}
{"id": "26722", "url": "https://arz.wikipedia.org/wiki?curid=26722", "text": "كولين فيرث\n\n\" كولين فيرث\" هو الفيلم الإنجليزية ، ممثل تلفزيون ، و مسرح من انجلترا. اول شهرته كانت سنة 1995 بعد تمثيله دور مستر دارسى فى مسلسل تلفزيونى عن روية جين اوستن كبرياء و تحامل . كولين فيرث إترشح مرتين ياخد جايزة اوسكار أحسن ممثل و كسب اوسكار احسن ممثل سنة 2010..\n", "title": "كولين فيرث"}
{"id": "26723", "url": "https://arz.wikipedia.org/wiki?curid=26723", "text": "كبرياء و تحامل\n\n\"كبرياء و تحامل\" هيا روايه كتبتها چين اوستين و إتنشرت اول مره سنة 1813 و بتحكى عن الشخصية الرئيسية اليزابيث بينيت و عن مواضيع الادب و التربيه و التعليم و الأخلاق و الجواز فى المجتمع.\n", "title": "كبرياء و تحامل"}
{"id": "26733", "url": "https://arz.wikipedia.org/wiki?curid=26733", "text": "كبرياء و تحامل (توضيح)\n\n", "title": "كبرياء و تحامل (توضيح)"}
{"id": "26734", "url": "https://arz.wikipedia.org/wiki?curid=26734", "text": "كبرياء و تحامل (فيلم 2005)\n", "title": "كبرياء و تحامل (فيلم 2005)"}
{"id": "26739", "url": "https://arz.wikipedia.org/wiki?curid=26739", "text": "كبرياء و تحامل (فيلم 1940)\n\nكبرياء و تحامل اخد اربع ترشيحات اوسكار و سته ف البافتا البريطانيه و كسب اوسكار احسن تصميم انتاج سنة 1941 \n", "title": "كبرياء و تحامل (فيلم 1940)"}
{"id": "26743", "url": "https://arz.wikipedia.org/wiki?curid=26743", "text": "حزب النهضه\n\nحزب النهضه هو حزب اسلاموى تحت التأسيس فى مصر ، من نتايج ثورة مصر سنة 2011. القانون رقم 40 لـ سنة 1977 كان بينظم تأسيس الاحزاب السياسيه فى مصر و بيمنع إقامة احزاب دينيه. الحزب فى الاصل هو حزب الشريعة الاسلامى.\n\nافكار حزب النهضه قايمه على المحافظة على الهوية العربية و الاسلامية لمصر زى ما بيقول مسئول التنسيق فى الحزب المحامى ممدوح اسماعيل محامى الجماعات الاسلامية و اللى كان قبل الثوره اتقدم ببلاغ للنايب العام ضد الأنبا بيشوى سكرتير المجمع المقدس، بتهمة إثارة الفتنه الطائفيه. و من ضمن اهداف الحزب \" المحافظة على العادات والتقاليد والاخلاق وتماسك الاسرة \" ، و بيقول المنسق ان الحزب هو تعديل و تطوير لإسم ومبادئ حزب الشريعة اللى كان عايز يأسسه من فتره لكن اترفض و ان الحزب هو الحل للإستفاده من حالة الثوره اللى اطاحت بحكم حسنى مبارك. حزب الشريعه كان من اهدافه تمثيل الحركه الجهاديه الاسلاميه فى مصر لكن فى عهد حسنى مبارك ماكانش مسموح بتأسيس احزاب دينيه. ممدوح اسماعيل محامى الجماعات الاسلاميه صرح بإن اوراق حزب الشريعه كانت اترفضت فى التسعينات من لجنة شؤون الاحزاب و إن حزب النهضه هو تطوير بنسبة 90% لمشروع حزب الشريعه اللى مرجعيته اسلاميه و ان عضويته مفتوحه للكل.\n\n", "title": "حزب النهضه"}
{"id": "26744", "url": "https://arz.wikipedia.org/wiki?curid=26744", "text": "حزب الوسط الجديد\n\nحزب الوسط الجديد هو حزب اسلاموى جديد خرج من عباية جماعة الإخوان المسلمين فى مصر و إتأسس فى مصر رسمياً فى 19 فبراير 2011 بعد ثورة مصر سنة 2011 اللى اطاحت بالرئيس حسنى مبارك و من نتايجها. القانون رقم 40 لـ سنة 1977 كان بينظم تأسيس الاحزاب السياسيه فى مصر و بيمنع إقامة احزاب دينيه و بالتالى الحزب اللى كان اسمه \" حزب الوسط الإسلامى \" كان اترفض طلبه قبل كده. وكيل مؤسسين الحزب هو ابو العلا ماضي اللى كان عضو فى جماعة الإخوان المسلمين الدينيه و شايف إن اللى بيأيدوا افكار حزبه هما المتدينين المقتنعين بالعمل السياسى.\n\nالحزب اتوافق عليه عن طريق حكم للمحكمه الإداريه دايرة شئون الاحزاب و بقى حزب رسمى فى مصر من 19 فبراير 2011. بعد حكم المحكمه هتف الموجودين فى الصاله \" الله اكبر...الله اكبر \" و رفعوا يافطه مكتوب عليها \" حزب الوسط الجديد \".\n\nالحزب الإسلامى بيقول ان افكاره بتنبع من قيم الحضارة العربية الاسلامية ، و دى فقره حطها الحزب بدل جملة \" مرجعية اسلامية \" عشان يتجنب المنع عن طريق تعديلات 2005 الدستوريه اللى حظرت تأسيس احزاب على مرجعيات دينيه. بيقول ابو العلا ماضى ان فى النسخه الجديده لبرنامج الحزب اكتفى بالمضمون الإسلامى من غير نص صريح ، و انه ضد إلغاء الماده التانيه من الدستور و انه خاض معارك ضد اللى طالبوا بإلغائها ، و أكد إن لو الناس إختارت عدم تطبيق الشريعه الاسلاميه فى مصر فحايصوت ضد القرار و حايفضل يناضل عشان يرجع تطبيق الشريعه. من جهه تانيه بيقول الحزب إنه بيدرك إن قضية استيراد نظم الغرب الحضاريه المعرفيه وتعميمها على العالم تحت ستار العولمة والانفتاح على الاخر بقت مثار اهتمام كبير فى الاونة الاخيرة و ده خلى الثقافه العربيه محل تساؤل و بقت معرضه للتهميش و ده ضد رؤية مؤسسين الحزب اللى شايفين ان التطور لازم يكون متفق مع عناصر رؤيتهم العربية الاسلامية. بالنسبه للادب و الفن فالحزب شايف ان لازم الالتزام فيه بقيم المجتمع و ثوابته.\n\nابو العلا ماضى صرح بعد حكم الموافقه على تأسيس الحزب بإن ده من \" رياح الثورة والحرية \" ، و انهم فى الحزب حطوا خطه مسبقه لتحضير الكوادر و عمل برنامج تثقيفى بالذات للشباب المصرى ، و قال أنهم دلوقتى قدام امتحان بإعتبارهم اول حزب فى مصر بيقوم على المرجعيه الاسلاميه فى مصر.\n\nفى 3 ابريل 2011 طالب ابو العلا ماضى بتجريم استخدام الشعارات الدينيه و الفلوس فى الانتخابات البرلمانيه الجايه وقال: \" مثلما نطالب الإخوان والسلفيين بعدم استخدام الشعارات الدينية فى الانتخابات، فعلينا ايضا منع اعتماد بعض الاشخاص على ما لديهم من اموال لإغراء الناخبين على التصويت لصالحهم \" و طالب بمحاكمة المتهمين اللى قطعوا ودن المواطن القبطى أيمن أنور ديمترى فى قنا و اقامة دولة القانون مش دولة التطرف : \" المتهمون بقطع أذن مواطن قنا لابد من وضعهم خلف القضبان حتى لو الضحية تصالح معهم وتنازل عن حقه، فنحن الآن نسعى لإقامة دولة القانون وليس دولة التطرف \".\n\n", "title": "حزب الوسط الجديد"}
{"id": "26746", "url": "https://arz.wikipedia.org/wiki?curid=26746", "text": "التيار الناصرى\n\nالتيار الناصرى فى مصر هو كيان مؤسسى تحت التكوين بيضم الفصايل الناصريه المتكونه من الحزب الناصرى و حزب الكرامه الناصرى وحزب الوفاق القومى (مصر) و حزب المؤتمر العام (مصر). من نتايج ثورة مصر سنة 2011.\n\nالناصريين بيأمنوا بالقوميه العربيه و الوحده العربيه زى ما كان بينادى جمال عبد الناصر.\n\nمحمد ابو العلا نايب رئيس الحزب الناصرى صرح بإنهم اتفقوا على تكوين المؤسسه دى و انهم شكلوا لجان من اعضاء التيار الناصرى للتنسيق ما بين القوى السياسيه المختلفه فى مصر و لتقوية العلاقه مع شباب الثوره.\n\nالتيار الناصرى أعلن عن تضامنه مع حق الشعب العربى فى كل البلاد العربيه فى التعديل السلمى ومشروعاته ومطالب الجماهير العربيه. الناصريين بيعتبروا القضيه الفلسطينيه و استرجاع ارض العرب المحتلة هى القضيه الكبرى.\n", "title": "التيار الناصرى"}
{"id": "26748", "url": "https://arz.wikipedia.org/wiki?curid=26748", "text": "غالى عليا\n\nغالى عليا\n\n\"من فيـــلم ربـــيـع الحـــب\"\n\n\nغالى..عليا...غالى عليا\n\nو اغلى عندى من الدنيا ...ديه\n\nقدمت قلبى...اليه..هديه\n\nغالى عليا...غالى عليا\n\nاتمنى فرحه...و ادعى له\n\nو بكل قلبى...اغنى له\n\nو اسهر مع الليل...انادى له\n\nمهما يطول...الليل بيا\n\nدا... اغلى ..عندى من الدنيا...ديه\n\nان كان...على الروح ..اهديها...\n\nيحكم...و يتحكم ..فيها\n\nو ازرع..ورودى...و يجنيها\n\nالورد له...و الشوك...ليا\n\nدا اغلى عندى من الدنيا ديه\n\nقدمت قلبى اليه هديه\n\nغالى عليا...\n\nغالى عليا\n\nكل المنى...كل منايا\n\nاشوف...هناوته...فى دنيايا\n\nواصون...عهود... وده..معايا\n\nمهما الزمان...يقسى عليا\n\nدا اغلى عندى...من الدنيا ديه\n\nقدمت قلبى...اليه هديه\n\nغالى عليا...\n\nغالى..عليا\n", "title": "غالى عليا"}
{"id": "26750", "url": "https://arz.wikipedia.org/wiki?curid=26750", "text": "راجل\n\nراجل بالمصرى كلمه جمعها رجاله و معناها دكر الانسان وهوا صغير بيتقال عليه اسم ولد. ساعات كلمة راجل بتُستخدم بصرف النظر عن العمر وفى حبة لغات زى الأنجليزى بتُستخدم الكلمة علشان تدل على الجنس البشرى كله.\n\nالفترة من حياة دكر الانسان اللى بيكون فيها بلغ (بعد مرحلة الصبا يعنى) ليها علامات كتيرة جنسية وجسمانية. فيه مظاهر للبلوغ عند الرجالة والمظاهر دى بيكون ليها دور فى عملية الأنجذاب الجنسى بين الراجل والست ومنها:\n\nالاعضاء التناسلية عند الراجل هيا جزء من النظام التناسلى وشغلة النظام ده انه ينتج الحيوان المنوية اللى بتخصب البويضة عند الست اللى بتتحول بعد كده لجنين وبعدين طفل. مبدأ الأبوة و العيله موجود فى المجتمعات الانسانية.\nعند الدكر هرمون التستوستيرون هوا المسئول عن عملية البلوغ عند الرجاله و بيتفرز من الخصيتين ولما يوصل الراجل لسن الاربعين بيقل التلت وفى سن التمانين بيوصل للخُمس.\nعامة معظم الامراض اللى بيعانى منها الراجل هيا هيا اللى بتعانى منهاالست وبالمقارنه مع الستات الرجاله بتعانى من امراض اكتر لكن بنسبة بسيطه اوى. الدكر عمره اقل من عمر الست لكن الفرق ده بيقل مع مرور الزمن والتقدم اللى بيحصل.\n\nمعظم المجتمعات بيكون الراجل هوا القائد والزعيم وهوا اللى بيشتغل فى معظم الوظائف القيادية لكن برضه معظم المناصب ما بقتش حكر على الرجاله بس زى القاضى والمأذون وغيرها كتير. لكن فيه وظايف معينه لازم الراجل بس هوا اللى يتولاها زى الباباوية والكهنوت فى الطوايف المسيحية. الرؤساء كمان فى معظم الدول بيكونوا رجاله لكن ده ما يمنعش الست من انها تترشح للرياسه لكن فى حبة دول اسلامية ممنوع الست انها تترشح زى السعوديه.\n", "title": "راجل"}
{"id": "26752", "url": "https://arz.wikipedia.org/wiki?curid=26752", "text": "الوضع الاخلاقى للحيوانات فى العالم القديم\n\nالمناقشات اللى بتدور حوالين اسلوب معاملة البشر للحيوانات فى القرن 21 كان ليها اساس فى العالم القديم. وفكرة أن استخدام البشر للحيوانات فى الاكل واللبس والتسلية وعمل التجارب دي حاجة مقبولة أخلاقيا جت اساسا من مصدرين. اولهم: فكرة تسلسل السلطة الالهية اللى جت من المفهوم اللاهوتي للسيادة والهيمنة من سفر التكوين (1: 28) لما قال الخالق للبشر \"اتسلطوا على سمك البحر وعلى طير السما وعلى كل حيوان بيدب على الارض\" ورغم أن مفهوم السيادة مش بالضروره تستتبعه الحق فى التملك يعني مش عشان اسيطر عليك ده معناه انك ملكي، لكن اتفسر طوال قرون ان معناه الملكية.\n\nالمصدر التانى هو فكرة ان الحيوانات فى منزله ادنى من البشر لان معندهاش عقل ولا لغة، وعشان كده تستحق اهتمام اقل من البشر او حتى متستحقش اى اهتمام. وادت الفكرة دي لفكرة بتقول ان كل فرد من سلالة حيوانية مالوش هوية اخلاقيه منفصله: يعني مثلا الخنزير هو مجرد مثال على جنس الخنازير، وأن اهتمام الانسان بيوجه للنوع كله مش لكل فرد فيه. وده بيقودنا لفكرة ان استخدام الحيوانات الفردية مقبول ما دام الانواع مش مهدده بالانقراض.\n", "title": "الوضع الاخلاقى للحيوانات فى العالم القديم"}
{"id": "26754", "url": "https://arz.wikipedia.org/wiki?curid=26754", "text": "دانى آش\n\nدانى آش (Danni Ashe) ممثلة ومنتجة بورنوجرافية امريكية اتولدت يوم 16 يناير 1968 فى مدينة بيافورت بولاية كارولاينا الجنوبيه الامريكية ، واسمها الحقيقى ليا نيكول مانزارى (Leah Nicole Manzari) .\n\nدانى آش سابت دراستها الثانوية وهى عندها 17 سنة وعملت بطاقة مزورة اشتغلت بيها رقاصة استربتيز فى كباريهات مدينة سياتل بولاية واشنطن لمدة خمس سنين . وكانت متميزة وناجحة فى شغلها ده واشتهرت وبقى ليها شعبية كبيرة بسبب أن بزازها كبيرة وجميلة من غير ماتعمل لهم أى عملية تجميل لغاية دلوقتى ، وهى فخورة بكده وبتقول أنها كان لازم تستفيد من إثارتها وجمال جسمها خصوصا بزازها اللى بتعتبرهم نموذج بالنسبة لأى راجل يعشق ممارسة السكس .\n\nفى سنة 1990 سافرت دانى آش لمدينة لوس انجليس بولاية كاليفورنيا وهناك اشتغلت موديل عريان للمجلات البورنوجرافية وصورت افلام عن السكس غير الصريح ، وكمان عملت ترخيص تشتغل بيه رقاصة استربتيز فى أى كباريه على مستوى امريكا كلها باعتبار أن ادائها متميز . لكن اتقبض عليها ودفعت غرامة مبلغ 50 دولار امريكانى فى مدينة چاكسونفيل بولاية فلوريدا لما رقصت بالمونوكينى وصورت افلام عن السكس غير الصريح فى الكباريه رغم أن قانون الولاية بيمنع الممارسات دى ، وهى اعترفت بكده وبأن صاحب الكباريه والمدير فهموها أن ده هايشهر الكباريه ويزود الزباين فيه وفى الاخر اتخلوا عنها ومعاهم الوكيل بتاعها ، والموقف ده كان نقطة تحول فى حياتها لأنها قررت ماتشتغلش رقاصة استربتيز بعد كده وفكرت أنها تشوف شغل يكون تحت سيطرتها هى .\n\nفى سنة 1992 دخلت دانى آش فى مجال البورنوجرافى ؛ ومثلت أكتر من 70 فيلم بورنوجرافى أهمهم : Trouble Times Two و Tit to Tit 3 و Tit to Tit 4 و Best of Breasts 1 و Best of Breasts 3 و Becky and Danni و Big Boob Mamathon و On Location in Fantasy Island و Killer Sex Queens from Cyberspace و The Best of Voluptuous و The Best of Voluptuous volume 2 و Adult Stars Unleached و Danni's Wet Adventures و و Football Fantasies و Boobs on Fire و Naked in 60 Seconds و Danni's Hardbody Bombshells و Danni's Busty Gifts و Bodacious Babes ، وهى متميزة فى تمثيل مشاهد الليزبيان\n\nفى اوائل سنة 1995 بدأت دانى آش تشترك فى جروبات شبكة الإنترنت ، وفى شهر يوليو من نفس السنة أطلقت الموقع الخاص بيها على شبكة الإنترنت http://www.danni.com ، وبدأت تعرض الفيديوهات البورنوجرافية اللى مثلتها على الموقع ده بشكل حصرى وأعلنت عنه لصاحباتها قبل ماتسافر مع جوزها لولاية نيويورك .\n\nبعد كده الموقع اشتهر وكان عليه إقبال شديد من الجمهور لدرجة أن الشركة اللى اتعاقدت معاها دانى آش لتزويد خدمة الإنترنت ، بعتت لها رسالة وهى فى مدينة نيويورك تبلغها بأن دخول الجمهور على الموقع بتاعها كان أكتر من قدرة الشركة لغاية لما اتسبب فى وقوع الشبكة وتعطيلها ، وعلشان كده اضطرت أنها تفرض رسوم للدخول على الموقع خصوصا بعدما بدأت تعرض عليه فيديوهات لممثلات بورنوجرافيات تانيين وأنتجت عن طريقه افلام جديدة أهمها : The Best of Juli Ashton و Naughty Pinubs و Busty Naturals و Virtual Lap Dancers و Danni's Internatinal Beauties\n\nفى يوم 17 اغسطس 2000 دخلت دانى آش موسوعة جينيس للارقام القياسية باعتبارها أكتر واحدة تم تحميل الصور والفيديوهات البورنوجرافية من على الموقع الخاص بيها على شبكة الإنترنت ، بعدما وصل عدد مرات التحميل لمليار مرة .\n\nفى سنة 2001 الموقع ده حقق مبلغ 6,5 مليون دولار امريكانى وكانت اعلى أرباح يحققها من سنة اطلاقه ، وبالمبلغ ده وصلت ثروة دانى آش وقتها ل30 مليون دولار امريكانى . وبسبب النجاح ده كانت هى الوحيدة فى العالم اللى ظهرت فى يوم واحد على غلاف جريدة Wall Street Journal وعلى غلاف مجلة Juggs\n\nالموقع ده بعد كده اتأسست منه شركة كبيرة اسمها Danni's Hard Drive واشتغل فيها عدد كبير من الموظفين والموديلات العريانة ، وكانت دانى آش هى المسئولة عن إدارتها . وفى سنة 2003 الشركة دى امتلكت أستديو فى مدينة لوس انجليس على مساحة 1500 متر مربع ومكتبة لحفظ الاف من الصور والفيديوهات البورنوجرافية ؛ وفى نفس السنة صنفت مجلة Arena دانى آش فى المركز الرابع من أقوى 50 شخص بيشتغلوا فى مجال البورنوجرافى ، لأن شركتها كانت بتحقق صافى أرباح مبلغ مليون دولار امريكانى فى السنة .\n\nفى سنة 2004 باعت دانى آش شركة Danni's Hard Drive للمستثمر الأمريكى جون موريسانو (John Morisano) . وفى سنة 2006 باعت موقع http://www.danni.com و شركة Video Bliss صاحبة حقوق النشر على الموقع لمجموعة Penthouse Media Group بمبلغ 3 مليون دولار امريكانى .\n\nدانى آش كسبت جايزة XRCO Award 2006 - Hall of Fame\n", "title": "دانى آش"}
{"id": "26755", "url": "https://arz.wikipedia.org/wiki?curid=26755", "text": "فلاور توتشى\n\nفلاور توتشى (Flower Tucci) ممثلة ومخرجة بورنوجرافية امريكية اتولدت يوم 2 يناير 1981 فى مدينة بربانك بولاية كاليفورنيا الامريكية ، اسمها الحقيقى كارول مولوى (Carole Molloy) وأسرتها من اصول ايرلندية و سويدية وإيطالية وإسبانية .\n\nفلاور توتشى بدأت من صغرها تشترك فى مسابقات ملكة جمال المراهقات فى مدينة لوس انجليس بنفس الولاية ، واختارتها لجنة التحكيم من العشرة الاوائل فى المسابقة واللى سافروا لولاية فلوريدا بعد كده للمنافسة على لقب ملكة جمال المراهقين على مستوى الولايات المتحدة الامريكية ، لكنها فى سن 13 سنة بطلت تشترك فى المسابقات دى بعدما حصلت مشاكل بينها وبين زميلاتها المتسابقات .\n\nفلاور توتشى اشتغلت بعد كده فى تزويق التورتات والجاتوهات . وفى سنة 2002 دخلت مجال البورنوجرافى بعدما ردت على الاعلان اللى اتنشر فى جريدة LA Weekly وكان مطلوب فيه ممثلات بورنوجرافيات ، و كان اول فيلم ليها هو فيلم Balls Deep 6 مع الممثل البورنوجرافى ليكسينجتون ستيل (Lexington Steele) ، وبعد كده مثلت أكتر من 300 فيلم بورنوجرافى أهمهم : Blowjob Fantasies 18 و P.O.V Squirt Alert و Swallow My Squirt 1 & 2 و و Flower's Squirt Shower 1 & 2 و Big Wet Asses 7 و Squirting Vaginas و Big Butts Like It Big 2 و Masturbation Nation 7 . والغريب أنه لما كانت بتمثل أدوارها فى الافلام دى كانت الإفرازات الأنثوية بتخرج من الفالفا بتاعتها بكميات كبيرة وبشكل غير طبيعى بالنسبة لأى واحدة بتمارس السكس .\n\nبالإضافة لشغلها فى مجال البورنوجرافى ، فلاور توتشى كانت بتقدم برنامجين على محطة KSEX الإذاعية الامريكية هما : The Porn Hunnies Smut Top 20 و Tushy Talk ؛ وكمان اشتغلت موديل ومتحدثة رسمية لحساب شركة Mofowear لصناعة الملابس الجاهزة فى مدينة لوس انجليس ، ده غير أنها مثلت أدوار متكررة فى حلقات مسلسل Family Business اللى أنتجته شبكة ShowTime\n\nفى سنة 2009 بقت فلاور توتشى مندوبة عن وكالة Spiegler Girls لإكتشاف المواهب الجديدة فى مجال البورنوجرافى ، وفى نفس السنة رفعت قضية ضد شركة RK Netmedia اللى هى الشركة الام لشركة Reality Kings علشان تسترد حق استغلال الموقع الخاص بيها على شبكة الإنترنت \nبعدما انتهت مدة عقد الاداء الحصرى اللى كان بينها وبين شركة LLL Advertising\n\nفلاور توتشى كسبت الجوايز دى :\n\n", "title": "فلاور توتشى"}
{"id": "26758", "url": "https://arz.wikipedia.org/wiki?curid=26758", "text": "ثورة ليبيا سنة 2011\n\nثورة ليبيا سنة 2011 هى ثوره شعبيه و احداث إبتدت فى ليبيا بسلسله من المظاهرات فى الشوارع والاحتجاجات و اعمال العصيان المدنى فى يوم 15 فبراير سنة 2011 علشان تبين إعتراض الناس اللى شاركو فيها على قلة الحريات السياسيه و إنتشار الفساد ، وانعدام حرية التعبير تحت حكم معمر القذافى. و بترتبط الاحتجاجات دى مع ثورة تونس و ثورة مصر اللى هما من احتجاجات الشرق الاوسط و شمال افريقيا 2010-2011.\n\nاتطورت الثوره لصراع مسلح مابين قوات تابعه للقذافى و الثوار اللى سيطروا على مدينة بنغازى و مدن و مناطق تانيه فى ليبيا و فى 18 مارس 2011 اصدر مجلس الامن قرار بفرض حظر جوى فوق ليبيبا علشان حماية المدنيين ، و بعدها بيوم ، فى 19 مارس 2011 ، شنت فرنسا و امريكا و بريطانيا غارات على المواقع العسكريه التابعه للقذافى لوقف هجماته على المدن الليبيه اللى بيسيطر عليها الثوار.\n\nبعد ما نجحت ثورة مصر فى اسقاط واحد من اقوى الانظمه فى المنطقه العربيه و اجبار حسنى مبارك على التنحى , اتشجع الناشطين فى ليبيا و اتظاهروا فى بنغارى و طالبوا بالافراج على المعتقليين السياسيين منهم المحامى فتحى تربل و البلوجر فرج الشرانى و حصلت اشتباكات منهم و مابين قوات البوليس و اتصاب 38 واحد منهم 10 من البوليس.بعدين نشر جرنال قريب من سيف الاسلام القذافى ان المحامى فتحى تربل خرج من السجن و وصفت اللى اتظهروا انهم مخربيين و انهم كانوا معاهم طوب و قنابل مولوتوف. و طلعت صفحة على الفيسبوك و تويتر ,على طريقة ثورة مصر, بتدعو الليبين للثورة يوم 17 فبراير و ان اليوم دا يبقى يوم غضب يطالبوا فيه بالإصلاح السياسى والاقتصادى والاجتماعى.اللى دعوا للثوره اختاروا يوم 17 فبراير عشان يئكدوا انهم مش ناسيين الشهدا اللى ماتوا برصاص نظام القذافى فى 17 فبراير 2006 فى مظاهرات.\n\nنزل الاف الليبيين للتظاهر فى مناطق و مدن مختلفه فى ليبيا و حصلت اشتبكات كبيره اكبرها فى بنغازى و قام الليبين اللى بره ليبيا مظاهرات قدام السفارات الليبيه كنوع من انواع المشاركه مع اهليهم فى ليبيا.\n\nسيطر المتظاهرين لحد كبير على مدينة بنغازى تانى أكبر مدن ليبيا.\n\nاستمرت المظاهرات لتالت يوم.\n\nاستقال وزير العدل المستشار مصطفى عبد الجليل و دخل المتظاهرين مبنى التلفزيون و الاذاعه الرسمى فى طرابلس ، و حرقو عدد من المبانى الحكومية و إتنشرت أخبار إن معمر القذافى ساب طرابلس عاصمة ليبيا \n\nمعمر القذافى قال خطاب إتذاع على التلفزيون الرسمى، قال فيه إنه مش رئيس علشان يستقيل، و إنه \"قائد الثورة الى الابد\"، و إن صورة ليبيا إتشوهت قدام العالم.\n\nفرض الاتحاد الاوروبى عقوبات على ليبيا تتضمن تجميد ارصدة واصول ، والتوقف عن منح تأشيرات دخول (فيزا).\n\nخرج من امريكا اكبر تحذير لغاية الوقت ده لما طالب رئيس امريكا باراك اوباما بوقف العنف فى ليبيا و قال ان معمر القذافى فقد شرعية القياده و لازم يمشى. و حذر كمان اى مسئول من بتوع القذافى اللى حا يتثبت عليه انه شجع على شن هجمات على المواطنين الليبيين ، وقال ان اللى حواين القذافى لازم يفهموا ان العنف اللى بيعملوه ضد المدنيين الأبرياء حايتراقب و هيتحاسبوا عليه ، و انه طلب من وزارة الدفاع و وزارة الخارجيه الامريكيه النظر فى الخيارات اللى من ضمنها فرض منطقه لحظر الطيران فوق ليبيا لمنع طيران القذافى من شن غلرات على المعارضين الليبيين. سفن حربيه و حاملات طائرات امريكيه راحت و رايحه على ليبيا.\n\nمن ناحيه تانيه ، برضه فى 3 مارس ، اعلن المدعى العام فى المحكمه الجنائيه الدوليه لويس مورينو اوكامبو فتح تحقيق عن احتمال حصول جرايم ضد الانسانيه فى ليبيا ممكن يكون اتورط فيها معمر القذافى و ولاده و عدد من المسئولين فى نظام القذافى.\n\nالانتربول ( البوليس الدولى ) اصدر فى 4 مارس 2011 مذكرة تنبيه بخصوص معمر القذافى و 14 شخص من المقربين ليه. و قال الانتربول ان الداتابيس بتاعته اتحطت فيها اسامى المطلوبين و ارصدتهم المجمده و بياناتهم فى كل منافذ البلاد الاعضاء فى منظمة الانتربول. وهما :\n\n\n\n\n\nاعلن القذافى فى خطبه اذاعيه وجهها لليبيين أنه هيقاتل حتى لو هاجمه كل العالم بأسلحه نوويه ، و وصف الثوار اللى اتمردوا على حكمه بإنهم \"إرهابيين\" دخلوا من مصر و دول تانيه ، و قال انه اتلقى صرخات و استغاثات من أهالى بنغازى بتناديه \"وامعتصماه\" ، و أكد إن قواته هتنهي \"المهزله\" فى بنغازى فى ظرف ساعات و اتوعد انه هيدخل بنغازى الليله و قال : \" حسم الامر، نحن قادمون، جهزوا أنفسكم منذ الليلة\" و ضاف : \" من هذه الليلة، مصممون أن نبحث عنهم حيطة حيطة، زنقة زنقة، حجرة حجرة، حتى الدولاب\".\n\nوافق مجلس الامن التابع للأمم المتحده فى فجر يوم الجمعه 18 مارس 2011 على مشروع قرار بيقضي بفرض حظر جوي فوق ليبيا ، تمت الموافقة على القرار 1973 اللى إتقدمت بيه فرنسا و بريطانيا و المجموعة العربيه ، بأغلبية عشر أصوات قدام امتناع خمسس اعضاء عن التصويت منهم روسيا و الصين و ألمانيا.\n\nالقرار 1973 بيسمح بتوجيه ضربات جويه ضد ليبيا لمنع القذافى من استخدام القوه ضد المدنيين. وأعلن وزير خارجية فرنسا الان جوبيه ان التحرك هيبدأ فى ظرف ساعات.\n\nايطاليا من ناحيتها اعلنت انها مستعده لحط قواعدها الجويه لخدمة تطبيق الحظر الجوى.\n\nباراك اوباما رئيس امريكا وجه انذار اخير لمعمر القذافى و حذره إنه هيواجه عواقب ممكن تشمل تحرك عسكرى لو ماالتزمش بمطلب الامم المتحده بزقف ضرب النار.\n\nأعلن الثوار فى بنغازى إنهم وقعوا طياره ميج 23 تابعه لنظام القذافى فوق بنغازى.\n\nاكد مصدر عسكري فرنساوى فى باريس ان الطيارات الفرنساويه دارت فى سما بنغازى للإستطلاع و تأمين السما و قال ان بريطانيا حاتقود العمليات ضد القذافى و فرنسا حاتتكفل بالنواحى العسكريه.\n\nضرب الاسطول الامريكى فى البحر المتوسط حوالى 110 صاروخ توماهوك Tomahawk على اهداف عسكريه تابعه لنظام القذافى ، و شنت الطيارات الفرنساويه هجمات على مواقع عسكريه فى طرابلس و دمرت دبابات كانت بتحاول دخول بنغازى لضرب الثوار الليبيين و الاعتداء عليهم فى المدينه زى ما كان اتوعد القذافى ، و شنت الطيارات البريطانيه من طراز تورنيدو غارات على اهداف تابعه للقذافى. الهدف من العمليات العسكريه اللى اتسمت \" فجر أوديسا Odyssey Dawn \" لحد دلوقتى هو حماية المدنيين الليبيين و الثوار فى بنغازى و المناطق اللى بيسيطروا عليها عن طريق شل حركة قوات القذافى العسكريه و خلق حالة فوضى فى صفوفها لتعجيل اسقاط النظام اللى بطبيعة الحال بقى بيترنح بالضربات العسكريه و ماعادش عنده امل فى استمراره. اعلنت سلطات القذافى ان 48 ليبى اتقتلوا فى الغارات و طلب القذافى عقد جلسه لمجلس الامن و هدد بضرب اهداف مدنيه و عسكريه فى البحر المتوسط.\n\nفرنسا اعلنت ان قطر بتشارك فى الهجوم على ليبيا بأربع طيارات حربيه قطريه.\n\nانفجار وطلقات المدفعيه المضاده للطيارات اتسمعوا فى طرابلس بالليل و حصلت انجارات فى الحته اللى فيها مقر القذافى فى طرابلس. التلفزيون الليبى ذكر إن \" طرابلس تتعرض لقصف جوي صليبي غاشم \"، و إن صواريخ دمرت مبنى إدارى جوه باب العزيزية مقر القذافى فى جنوب طرابلس. قوات التحالف قالت ان المبنى اللى اتضرب كان مركز قياده ومراقبه.\n\nمن ناحيه تانيه اتقال ان الزنتان فى غرب ليبيا اتعرضت لقصف مدفعى جامد عن طريق قوات مواليه للقذافى و اضطر السكان يهربوا و فيه منهم هربوا للكهوف فى المنطقه الجبليه.\n\nقوات التحالف الدولى قصفت فى فجرية 22 مارس منشآت راداريه فى قاعدتين للدفاع الجوى للقوات المواليه للقذافي. و قالت مصادر ان القاعدتين اللى اتضربوا موجودين فى شرق بنغازى معقل المعارضه.\n\nمعمر القذافى أعلن فى خطبه قصيره ان القوات الاجنبيه اللى بتقود هجوم ضده \"سوف تهزم وينتهي مصيرها فى مزبلة التاريخ\" و اتوعد انه هيواصل القتال ( ضد جيوش امريكا و فرنسا و بريطانيا و غيرهم ) ، و اعلن : \"سننتصر فى النهاية\" و ضاف : \" لن نستسلم... سنهزمهم بكل السبل \". و قال لأنصاره اللى كانوا رافعين الاعلام الخضرا : \" أنا باق هنا، وبيتي هنا، أنا باق فى خيمتي \" ، و أكد لهم على \" إن كل الشعوب تؤيد مظاهراتكم فى كل مكان، فى إفريقيا فى اسيا فى أوروبا فى كل مكان\"، وأن فيه مظاهرات فى كل الدنيا ضد الهجمات الدوليه ، و ضاف إن : \"الذين ضدكم هم حفنة من الفاشيين من المجانين، حفنة صغيرة من الذين ستسقطهم شعوبهم التي هى ضدهم\".\n\nاستمرت قوات التحالف فى العمليات العسكريه اللى بتشل حركة قوات القذافى اللى بتهاجم الثوار ، و شنت قوات التحالف غارات على قواعد قوات القذافى فى اجدابيا و اتعرضت طرابلس لغارات جويه و اتسمعت انفجارات فيها. فى نفس اليوم اعترضت طياره فرنساويه طياره ليبيه اتحدت الحظر الجوى و وقعتها. الفرنساويه قالوا ان ان تدمير القدرات العسكريه للقذافى محتاجه كذا يوم او كذا اسبوع لكن الموضوع مش محتاج شهور ، و الانجليز قالوا ان الطيران الحربى الليبى خلاص مابقاش ليه وجود فى الساحه كقوه قتاليه بعد ضربات الحلفا اللى دمرت معظم الطيارات و ان انظمة الدفاع الجوى و شبكات القياده والرقابه بتاعه القذافى كلها اتصابت و بكده بقى فى مقدور التحالف التحرك فى المجال الجوي الليبى من غير أى قلق ، و ان الحلفا \" قلعوا عينين و ودان القذافى \" و انه بيطلق نيران عشوائيه ما تقدرش تصيب الحلفا اللى بيهاجموا قواته البريه لما بتحاول تهاجم السكان و المدنيين.\n\nاعلنت الكوماندية الفرنساويه إن طيارتين قطريتين ميراج 2000 عملوا مهمه جويه لقطر فى سما ليبيا. قطر حطت اربع طيارات عسكرية فى كريت لخدمة قوات التحالف اللى بتعمل هجمات فى ليبيا. و اتعرضت مواقع القوات المواليه للقذافى فى مدينة أجدابيا فى شرق ليبيا لغارات فى العصريه.\n\nذكرت المصادر إن يوم السبت الصبح استولى الثوار على مدينة أجدابيا الاستراتيجيه فى شرق ليبيا على بعد 160 كم من بنغازى معقل الثوار. مواقع القذافى أجدابياالمدينه كانت اتعرضت لهجوم جوى يوم 25 مارس استفاد منها الثوار.\n\nشهود العيان ذكروا ان اصوات تلت انفجارات اتسمعت فى منطقة تاجوراء و ولعت النار فى موقع عسكرى فيها بيعتقد ان موقع رادارات. التلفزيون الليبى الرسمى اعلن ان اهداف مدنيه وعسكريه فى منطقة تاجوراء اتعرضت لقصف \"العدوان الاستعمارى الصليبى\" و زكر التلفزيون كمان ان مدينة زيلطن على بعد 50 كم من مسراطه اللى الثوار سيطروا عليها اتعرضت هى كمان لغارات.\n\nطيارات التحالف شنت غارات على مدينة مصراته و دى كانت لأول مره ، و اتشافت عربيات مدنيه بتهرب من المدينه ، و اتقتل على الاقل 8 اشخاص و اتجرح 24 بعد ما قوات القذافى عملت هجوم بالمورتر ، و ذكر شاهد عين لرويترز ان كتايب القذافى ارتكبت مدبحه فى مصراته.\n\nمسؤول فى حلف شمال الاطلنطى اعلن ان الحلف هو اللى حايمسك القومانديه العامه لكل العمليات العسكريه فى ليبيا بدل امريكا اللى قادت العمليات من يوم 19 مارس ، و ان الحلف قرر تنفيذ كل بنود القرار الدولى 1973 لحماية المدنيين و مناطقهم المهدده بهجمات من نظام القذافى. حلف الاطلسى كان هو اللى اتولى عملية الحظر على الاسلحه فى البحر المتوسط و زونة الحظر الجوى فوق ليبيا.\n\nطيارات الفرنساويه من طراز \" رافال \" طارت من حاملة الطيارات شارل ديجول الراسيه فى جنوب ايطاليا و هاجمت \" مركز قيادة مهما \" الليبى على بعد 10 كم جنوب طرابلس.\n\nقالت انباء عن المتمردين فى بنغازى ان مدينة سرت مسقط رأس القذافى وقعت فى ايد الثوار لكن مراسل وكالة رويترز قال ان مفيش حاجه تثبت ان المعارضين بسيطروا عالمدينه.\n\nاستمرت المعارك و الضربات اللى ساعدت الثوار على السيطره على مناطق كتيره و اعلنوا انهم عايزين يبدأوا يصدروا بترول بسرعه و قال متحدث بإسمهم انهم عملوا اتفاقيه مع قطر. بيقول المتمردين انهم قادرين على تصدير من 100 الف ل 200 الف برميل بترول يوماتى و يزودوا الكميه شويه شويه لغاية ما توصل ل 300 الف برميل. من جهه تانيه البريطانيين اعلنوا انهم عايزين يتحكموا فى تجارة البترول الليبى.\n\nمع ان الولايات المتحده و الاتحاد الاوروبى كان ليهم موقف جامد ضد نظام حسنى مبارك فى مصر من اول لحظه انطلقت فيها المظاهرات فى ثورة مصر سنة 2011 ، الموقف من ليبيا كان مختلف ، و فى الاول ماكانش فيه ردود افعال قويه من الغرب و منظمات حقوق الانسان رغم ان النظام الليبى عمل مجازر و استخدم الطيارات فى العمليات ضد المتظاهرين و فى ظرف يومين قتل اعداد كبيره من الناس اكتر من اللى اتقتلوا فى مصر فى كل فترة المظاهرات. لكن مع تطور الأحداث ابتدى الغرب يهتم و يوجه تحذيراته. فى 3 مارس 2011 قال باراك اوباما رئيس امريكا ان العنف الشغال فى ليبيا لازم ينتهى و إن معمر القذافى فقد شرعيته فى الحكم و لازم يمشى. فى 7 مارس اعلن اوباما ان الحلف الاطلسى بيدرس التدخل العسكرى فى ليبيا و اعلنت فرنسا ان الجامعه العربيه موافقه على فرض حظر جوى فوق ليبيا. فى 10 مارس اعلنت فرنسا اعترافها بالمجلس الوطنى المؤقت اللى بيمثل المنشقين على نظام معمر القذافى و اعلنت انها حاتعين سفير لفرنسا فى بنغازى معقل المنشقين. فى 18 مارس ايد الغرب قرار مجلس الامن بفرض حظر طيران فوق ليبيا لمنع القذافى من قصف الثوار بالطيارات ، و فى 19 مارس شنت فرنسا و بريطانيا و امريكا غارات عسكريه بالطيارات و الصواريخ على مواقع تابعه لنظام القذافى فى ليبيا.\n\nبلاد المنطقه العربيه بينقسموا لممالك و مشايخ و جمهوريات. الجمهوريات هى مصر و تونس و ليبيا و اليمن و العراق و سوريا و الجزاير و لبنان و السودان. بإستثناء البحرين جايز لظروفها الإثنيه ، بيتلاحظ ان الجمهوريات العربيه هى بالذات اللى بتواجه فى الوقت الحالى اضطرابات و ثورات. بعد العراق اتعرضت تونس و مصر و ليبيا و اليمن لثورات و اضطرابات و فيه قلاقل ممكن تكبر فى سوريا.\n\nبصفه عامه موقف العرب معادى للقذافى و بإستثناء جمهوريات سوريا و الجزاير اللى بيتقال انهم مدوا نظام القذافى بطيارين بقية العرب و اجهزة الاعلام العربيه بوجه عام ماهياش فى صف القذافى. مشيخة قطر اعلنت انها مع التحالف الغربى و هتشارك فى العمليات الحربيه ضد القذافى و قناة الجزيره القطريه بتهاجم نظام القذافى. البلاد التانيه اللى اعلنوا تأييدهم للتحالف لكن ما اعلنوش عن مشاركه عسكريه ضد القذافى كلهم ممالك بيحكمها ملوك و شيوخ و هى السعوديه و الأردن و المغرب و الإمارات. السعوديه ليها تار قديم مع القذافى اللى بيتقال انه كان عايز يغتال الملك عبد الله بن عبد العزيز وقت ماكان لسه ولى عهد للملكه. قطر هى الطرف العربى الوحيد اللى اعلن مشاركه عسكريه ضد القذافى و اشتركت اربع طيارات قطريه فى الهجوم على ليبيا. قطر فيها اكبر قاعده عسكريه امريكيه بره امريكا و بطبيعة الحال بتنطلق منها ساعات الغارات الامريكيه فى الشرق الاوسط. ذكرت الانباء فى 28 مارس ان المتمردين عملوا اتفاقيه مع قطر لتصدير البترول.\n\nيوم 21 فبراير 2011 اتكلم الشيخ يوسف القرضاوى رئيس الإتحاد العالمى لعلماء المسلمين على قناة الجزيره القطريه. الشيخ القرضاوى العايش فى قطر استباح دم العقيد معمر القذافى رئيس ليبيا و قال : \"من استطاع أن يقتل القذافى فليقتله، ومن يتمكن من ضربه بالنار، فليفعل، ليريح الناس والأمة من شر هذا الرجل المجنون\".\nكعادة الحكام العرب المتشبثين بكراسيهم لما بيدخلوا بلادهم فى مشاكل دوليه و بيلاقوا نفسهم فى الاخر مزنوقين فى مواجهات عسكريه مش متكافئه مع الغرب المتسلح بالعلم و السلاح اعلن القذافى ان الهجوم على نظامه حرب صليبيه. بطبيعة الحال الحروب الصليبيه كانت فى العصور الوسطى لما كانت اوروبا متخلفه و عايشه تحت سيطرة الكنيسه الكاتوليكيه و كانت الحملات الصليبيه ليها طابع دينى و بتتشكل و بتخرج بأمر الكنيسه الكاتوليكيه مش بأمر دوله مدنيه حديثه فى القرن 21. قلة فهم الوقائع التاريخيه و التمسك بمفاهيم قديمه عمرها قرون و ماعادتش موجوده بيعبر فى حد ذاته عن انعدام الرؤيه السياسيه و استغلال وحش لأحداث تاريخيه قديمه عن طريق النوعيه دى من الحكام لتبرير غلطاتهم فى حق بلادهم و شعوبهم. الشيخ القرضاوى اعلن فى مقابله تلفزيونيه على قناة الجزيره القطريه فى 20 مارس 2011 ان العمليات اللى بتشنها قوات غربيه ضد نظام الزعيم الليبى معمر القذافى ماهياش حرب صليبيه وان العرب و الليبيين طالبوا بيها من الأمم المتحده.\n\nرغم فظاعة الاحداث فى ليبيا حصلت حاجات طريفه كان منها ظهور القذافى و هو قاعد فى عربيه صغيره و رافع فوق راسه شمسيه. الناس اعتبرت العربيه دى توك توك و استغربت و ضحكت من انه كمان كان فاتح شمسيه فوقيه مع انه كان بيتكلم من جوا \" التوك توك \" . فى 22 فبراير القذافى قال خطبه ناريه اتوعد فيها المتمردين على حكمه بإنه حايتعقبهم فى كل مكان و قال : \" شارع .. شارع. بيت .. بيت. دار .. دار. زنجه .. زنجه \". زنجه هى زنقه بالنطق الليبى يعنى زقاق. الكلمه لفتت نظر اللى ما بيتكلموش عربى و كان ليها وقع موسيقى ظريف على ودانهم فعمل واحد ميكس لكلام القذافى مع مزيكا و سمى الاغنيه \" زينجا .. زينجا Zanga Zanga \" و نشرها على موقع يوتوب فلاقت نجاح كبير و اشتهرت و ذاعتها المحطات التلفزيونيه. اتعملت اغانى زنجه زنجه تانيه بمزيكا تانيه منها اغنيه لشاكيرا.\n\nاستمر الصراع مابين الثايرين المسلحين و القوات المنتميه للقذافى و وقعت العاصمه طرابلس فى ايد الثوار و انسحب القذافى على مسقط راسه سرت ، و استمرت المعارك البريه و معاها الضربات الجويه من قوات حلف الاطلسى ، و فى 20 اكتوبر 2011 وقع القذافى فى ايد الثوار و اتقتل و بكده انتهى حكمه اللى دام حوالى 42 سنه و معاه نظام \" الجماهيريه \" اللى اسسه.\n\n", "title": "ثورة ليبيا سنة 2011"}
{"id": "26772", "url": "https://arz.wikipedia.org/wiki?curid=26772", "text": "الربيع العربى\n\nالاحتجاجات العربية 2010-2011 هيا مجموعه من الاحتجاجات إبتدت سنة 2010 فى كتير من بلاد الشرق الاوسط و شمال افريقيا\n\nالاحتجاجات إبتدت من يوم 18 ديسمبر 2010. لحد دلوقتى ، كان فيها ثورات فى تونس و مصر ، و نقل السلطة فى اليمن ، و الثوره المسلحه فى ليبيا ، و انتفاضة سوريا ؛ احتجاجات كبرى فى الجزائر ، أرمينيا ، البحرين ، جيبوتي ، العراق ، الأردن ، المغرب ، عمان ، و تركيا ، واحتجاجات صغيرة فى أذربيجان ، الكويت ، لبنان ، موريتانيا ، السعودية ، السودان ، و الصحرا الغربيه.\nالثورات زى ثورة تونس 2010 - 2011 و ثورة مصر سنة 2011 كانت متشابهه فى إنها إتكونت من سلسله من المظاهرات فى الشوارع والاحتجاجات و اعمال العصيان المدنى و إعتمدت على الإستعمال المتزايد للإنترنت و المواقع الاجتماعيه المشهوره زى تويتر ، فيس بوك ، و يوتيوب..\n\nلكن العديد من الشبان الدين يبحثون عن السياسة بعد سبات طويل عن مجرى بلادهم او العالم أجمع يرون أن الربيع العربي له اكثر من مفهوم ما جعله كدلك لكن ليس بالطريقة التي يصوغوها هم او يفكرون بها .\n", "title": "الربيع العربى"}
{"id": "26776", "url": "https://arz.wikipedia.org/wiki?curid=26776", "text": "جيبوتى\n\nچيبوتى هيا واحده من دول افريقيا ليها حدود مع الصومال\n", "title": "جيبوتى"}
{"id": "26781", "url": "https://arz.wikipedia.org/wiki?curid=26781", "text": "ثورة مصر سنة 2011 يوم بيوم\n\nالمقاله دى عن اللى حصل فى ثورة مصر سنة 2011 يوم بيوم.\nالمظاهرات دى إبتدت فى اماكن كتيره فى مدن زى القاهره ، اسكندريه ، السويس و الاسماعيليه فى وقت واحد و إتسمت يوم الغضب ،و كمان إتقال عليها إنها ثورة الشباب . و زاد التوتر العام و إتظاهر ناس كمان قدام السفارات المصريه فى بلاد كتير. الحكومة وقفت خدمة الإنترنت فى مصر و فرضت حظر التجول ، و قالت إن ده علشان الحفاظ على النظام ومنع حدوث انتفاضة من الجماعات الاسلامية الاصولية.\n\nمنظمين حركة شباب 6 ابريل و كلنا خالد سعيد و الجمعيه الوطنيه للتغيير و حركة كفايه و حركة 25 يناير هما اللى إختارو يوم 25 يناير علشان يتزامن مع يوم عيد البوليس فى مصر.\n\nالمظاهرات فى القاهره إبتدت قدام دار القضاء العالى فى وسط البلد و و حاول بوليس مكافحة الشغب اللى اسمهم الامن المركزى تفريق المظاهرات و استعملو رصاص كاوتش و عصايات و خراطيم الميه ، و الغاز المسيل للدموع ، بس عدد المتظاهرين كان أكبر من المعتاد و قدرو يطلعو من حصار البوليس ليهم و راحو على ميدان التحرير. المشاركين فى المظاهرات كانو مجموعة متنوعة من مختلف الظروف الاجتماعيه والاقتصاديه و الدينيه.\n\nيوم 26 يناير ، إتواصلت أعمال الشغب ، أعداد المحتجين كانت الآفات ، كان فيه زياده فى استخدام العنف من جانب المتظاهرين و البوليس . السويس شافت انتفاضة جذرية ،و إتحرقت مبانى حكومية ، بما فيها مركز للبوليس > . البوليس إتراجع فى نهاية المطاف من السويس ، و دخلها الجيش .<\n\nالاحتجاجات كانت مش كبيره يوم 27 يناير بسبب الاستعدادات للانتفاض على نطاق واسع يوم 28 يناير. و أعلنت جماعة الاخوان المسلمين المسلمين الدعم الكامل للاحتجاجات ، و رجع محمد البرادعى (زعيم معارضة بارز) من ڤيينا فى الوقت المناسب لاحتجاجات الجمعة. البرادعى قال إنه هايقبل إذا إتطلب منه إنه يتولى منصب رئيس مصر خلال الفترة الانتقالية إذا كان حسنى مبارك هايسيب مصر.\n\nيوم 28 يناير انسحبت قوات البوليس و الامن المركزى من القاهرة و اسكندريه و السويس بعد ما زادت الاشتبكات بينهم و بين المتظاهرين و اعلن حسنى مبارك بصفته الحاكم العسكرى اعلان حظر تجوال فى المدن دى و نزل الجيش الشوارع.اعلنت وسايل الاعلام ان مبارك حيطلع يقول كلمة و بعدين اتلغى الخطاب و اتعلن قرار حظر التجوال فى مصر كلها.\nالحكومة المصرية نشرت الجيش فى القاهرة ، إسكندريه ، و السويس علشان مساعدة البوليس .. بعد وقت قصير من صلاة الجمعة ، إتظاهر عشرات الالاف من المصريين المحتجين ، وخلال ساعات ارتفع العدد لميات الالاف. و إنضم لهم محمد البرادعى لكن اترش بمدفع ميه و كان فه أخبار إنه إتحجز فى بيته لكنه عمل مقابله مع بى بى سى يوم 29 يناير قال فيها إن مبارك لازم يسيب الرياسه .\n\nو قال الرئيس الامريكانى باراك اوباما إنه إتكلم مع مبارك و طلب منه \"اتخاذ خطوات ملموسة تعزز حقوق الشعب المصرى\".\n\nو إتضرب ايمن نور و دخل مستشفا علشان يتعالج.\n\nاعلن فتحى سرور رئيس مجلس الشعب انه هايطلع بعد فتره صغيره يقول بيان مهم و بعدين اتعلن ان حسنى مبارك هو اللى حيقول البيان و قال فيه انه حيشيل الحكومه و رفض الرئيس المصرى مطالب تقديم استقالته بعد ما امر قوات و دبابات الجيش بالنزول للمدن فى محاولة علشان تهدية انفجار احتجاجات الشوارع ضد حكمه. و إتقتل تلاته على الاقل فى اشتباكات عنيفة قدام مبنى وزارة الداخلية وسط القاهرة، بعد ما حاول الاف المتظاهرين اقتحام المبنى.\n\nإتواصلت الاحتجاجات و المتظاهرين هتفو \"يسقط مبارك\" و بعضهم هتف \"شعب وجيش واحد\" ، و موقف الجيش فى مجرى الأحداث الحرجة كان لسه مش واضح. باليل بعد ما انسحبت قوات الامن المركزى من المدن حصلت هجمات منظمة و عمليات سلب و نهب قام بيها مجموعة من البلطجيه فى كل انحاء مصر تقريبا , فيه منهم اكتشف بعد كدا انهم افراد فى البوليس المصرى و مجموعة من المساجين خرجوا من السجون, لمجموعة من المحلات و بنوك و البيوت , و مفيش وجود للبوليس, و حصل اعتداء على المتحف المصرى و اتجمع المتظاهرين و اهالى المناطق اللى بيحصل فيها عمليات السرقة اتجمعوا , و كونوا لجان دفاع شعبية لحماية البيوت و المتاحف و الممتلكات الخاصة و العامة و انضم ليهم الجيش بعد كدا, و قدروا انهم يقبضوا على مجموعات من البلطجيه و الجيش استلمهم و احتجزهم. و شهود قالو إن \"بلطجية الحزب الوطنى\" اللى كانو مرتبطين مع نظام الحكم المصرى هما اللى نهبو المحلات و البيوت فى القاهره.r و كان فيه أخبار من اسكندريه إن العصابات اللى هاجمت المحلات و البيوت هناك كانت متشكله من رجالة البوليس فى هدوم مدنى علشان أوامرهم كانت خلق حالة من الفوضى علشان الناس تخاف و تحرس بيوتها بدل ما تطلع فى المظاهرات .فى بنى سويف ، جنوب القاهرة ، مات سبعتاشر متظاهر برصاص البوليس المصرى و هما بيحاول مهاجمة مركزين للبوليس فى المدينة.\n\nاستمر تواجد المتظاهرين فى ميدان التحرير لكن بأعداد قليله ، و ده بسبب الهجمات المتنظمه و عمليات السلب و النهب اللى أجبرت الناس ترجع بيوتها علشان يحموها.\n\nو قال البنك المركزى المصرى إن كل البنوك و البورصه المصريه ها تفضل مقفوله.\n\nو منعت الحكومه قناة الجزيره إنها تشتغل فى مصر.\n\nو قابل الرئيس مبارك،نايبه، اللوا عمر سليمان، والمشير حسين طنطاوى، وزير الدفاع، والفريق سامى عنان، رئيس هيئة أركان القوات المسلحة، فى مركز عمليات القوات المسلحة المصريه.\n\nو قابل المشير حسين طنطاوى قوات الجيش عند التليفزيون و فى ميدان التحرير.\n\nاستمرت المظاهرات فى ميدان التحرير و اسكندريه و السويس و المنصوره و دمنهور. و قابل الرئيس مبارك اعضاء الحكومه و ضمت التشكيلة 14 وزير جديد و15 وزير قديم قالو اليمين الدستورية قدام مبارك.و أكد الجيش إنه مش هايستعمل القوه ضد المتظاهرين.\n\nو قال عمر سليمان، نايب الرئيس المصرى ان الرئيس حسنى مبارك كلفه يتكلم مع القوى السياسية عن عدد من القضايا و اولها الإصلاحات الدستورية والتشريعية.\nاستمرت المظاهرات و مظاهره إتسمت مسيرة المليون علشان هدفها كان إن يكون فيها مليون متظاهر.\n\nأعلن مبارك إنه هايكمل ولايته لحد اكتوبر 2011 و مش هايترشح لولاية جديدة فى انتخابات رئاسة مصر فى سبتمبر فى كلمة وجهها للشعب المصرى وعد فيها بإصلاحات دستورية تتضمن تحديد فترات تولى الرياسه.\n\nخلال ليلة 01-02 فبراير ،اشتبك أنصار مبارك (البلطجية) مع المحتجين اللى ضده فى اسكندريه . و يوم 2 فبراير هجم انصار مبارك و هما راكبين إحصنه و جمال و معاهم كرابيج و رمو طوب و زلط و قنابل المولوتوف على المحتجين اللى فى ميدان التحرير. و هاجم انصار مبارك كتير من الصحفيين الاجانب.\n\nو بعد يوم عنيف من الإشتباكات، المتظاهرين فضلو فى ميدان التحرير بس إتقتل تلاته على الاقل فى ميدان التحرير .\n\nو قال بنيامين نتنياهو رئيس الوزرا الاسرائيلى إن عدم ترشح مبارك لرئاسة مصر يوم مأساوى فى تاريخ الشرق الأوسط\nكتير من المسؤليين فى دول كتير طلبو إن التغيير يحصل دلوقتى.\n\nانصار مبارك ضربو المعترضين برصاص حقيقى و إتقتل خمسه على الاقل فى ميدان التحرير و أكدت وكالة اسوشيتد برس الأمريكانيه فى تحليل ليها، إن حسنى مبارك ضيع فرصته فى خروج مشرف من السلطة بعد تلاتين سنه من حكم مصر و إتنشرت أخبار إن فيه خلاف شديد بين الفريق احمد شفيق رئيس الوزرا مع الرئيس مبارك وعمر سليمان نايب الرئيس بسبب اللى حصل يوم الاربع 2 فبراير و بعتان بلطجيه لقلب ميدان التحرير \n\nو إتنشرت أخبار إن بعتان بلطجيه لقلب ميدان التحرير خططه جمال مبارك امين لجنة السياسات فى الحزب الوطنى مع صفوت الشريف امين عام الحزب الوطنى و ماجد الشربينى امين التنظيم اللى حل محل احمد عز، و إتنين من رجال الاعمال ابراهيم كامل و محمد ابو العينين، مع رجب هلال حميدة، وحسن عبد الرحمن رئيس جهاز مباحث امن الدولة ممثل وزارة الداخلية.\n\nو قال الرئيس حسنى مبارك فى مقابله مع ايه بى سى إنه مايهمهوش الناس بتقول عليه إيه و إنه زهق من الحكم وإنه عاوز يسيبه بس خايف يحصل فوضى فى مصر من بعده لو هو ساب الحكم.\n\nو اتهمت شركة التليفون المحمول \"ڤودافون\" السلطات المصرية انهم استخدمو شبكة المحمول علشان يبعتو رسايل تكست بتأيد الحكومة .\n\nو استقالت شهيره امين من منصب نايب رئيس قناة النيل ، و إنضمت للاحتجاجات علشان رؤساءها قالولها إنها لازم تتكلم عن المظاهرات الهزيلة المؤيدة لمبارك بس و لقت إنها مش قادره تكمل فى محاولة تضليل الشعب و غسل أدمغة ولاده.\n\nسما المعترضين اليوم جمعة الرحيل وإستمرت المظاهرات فى ميدان التحرير و إتكتب فى جورنال الجمهوريه فى مصر إ ن اللى بعتو مظاهرة علشان تأييد مبارك فى ميدان التحرير سيطر على عقولهم الغباء \n\nو نشر جورنال الوفد قصيده كتبها فاروق جويده يطلب من مبارك إنه يرحل و خبر إن السفير محمد رفاعة الطهطاوى المتحدث بإسم الازهر قال إن النظام كتب نهايته بإيده\n\nو نشر جورنال زى جارديان البريطانى مقال فيه إن ثروة الرئيس المصرى حسنى مبارك و عيلته ما بين 40 و 70 مليار دولار امريكانى \n\nاللوا حسن الروينى قائد المنطقه العسكريه المركزيه فى الجيش المصري راح ميدان التحرير و طلب من المتظاهرين إنهم يسيبو الميدان.\nالتلفزيون الحكومى المصرى أعلن إن اعضاء هيئة المكتب السياسى بتاع الحزب الوطنى الديمقراطى الحاكم إستقالو و حل محلهم اعضاء جداد. و إن حسام بدراوى رئيس لجنة التعليم والبحث العلمى فى أمانة السياسات و عضو الأمانة العامة للحزب حل محل صفوت الشريف الامين العام للحزب و محل جمال مبارك، إبن رئيس مصر ، اللى كان امين السياسات و امين عام مساعد للحزب.\n\nو كان فيه أخبار مش مؤكده إن حسنى مبارك كمان استقال من زعامة الحزب الوطنى الديمقراطى.\n\nو حصل انفجار فى سينا فى خط أنابيب الغاز لإسرائيل و الأردن و إتوقفت امدادات الغاز المصرى لإسرائيل و الأردن و سوريا بعد انفجار خط الأنابيب \n\nو حصل تفجير فى أكبر كنيسه فى رفح المصريه.\n\nاستمرت المظاهرات فى ميدان التحرير لكن إتسمع صوت ضرب نار فى القاهره \nالاحتفال بعيد ميلاد MSA\n\nاستمرت المظاهرات فى ميدان التحرير و اسكندريه.\n\nاكبر حشود من ساعة بداية الاحتجاجات، عشرات الالاف من المتظاهرين حاصرو مجلس الشعب و مقر رياسة الوزرا القريبين من ميدان التحرير، و طلب چو بايدن نايب ريس امريكا توسيع الحوار.\n\nالمتظاهرين سمو اليوم ده يوم حب مصر و حصلت مظاهرات فى معظم محافظات مصر \n\nعمر سليمان قال إن مصر مش جاهزه إنها تكون دوله ديمقراطيه\n\nو طلب چو بايدن من عمر سليمان رفع حالة الطوارئ فوراً.\n\nالمتظاهرين فضلو فى ميدان التحرير و حاصرو مجلس الشعب و قال المتحدث بإسم البيت الابيض تصريحات عمر سليمان اللى تحدث قال فيها إن مصر مش جاهزه إنها تكون دوله ديمقراطيه تصريحات مش مفيده .\n\nو أخبار إن حصيلة ضحايا الاشتباكات فى محافظة الوادى الجديد، خلال يومين 8 و 9 فبراير ، وصلت 3 مقتولين و 100 مصاب.\n\nزاد عدد المتظاهرين فى ميدان التحرير و عمال كتير عملو اضرابات.\n\nو قال حسام بدراوى امين عام الحزب الحاكم فى مصر إنه يتوقع استجابة مبارك لطلبات الشعب قبل 11 فبراير. و قال حسام بدراوى لبى بى سى إنجليزى إنه طلب من مبارك يتنازل عن الحكم.\n\nاصدر المجلس الاعلى للقوات المسلحة البيان نمره واحد قال فيه ان المجلس فى حالة إجتماع دايم علشان يناقش اجراءات و تدابير للحفاظ على الوطن و مكتسبات شعب مصر.\n\nقابل حسنى مبارك، عمر سليمان، و احمد شفيق ، و اعلنت وسايل الاعلام ان مبارك ها يقول كلمه للشعب و إتنشرت أخبار إن مبارك ها يتنازل عن الحكم لكنه قال إنه طلب تعديل الدستور و إنه ها ينقل بعض صلاحياته لنايبه عمر سليمان.\n\nو كان عدد المتظاهرين فى ميدان التحرير و الشوارع اللى حواليه حوالى تلاته مليون و رد فعلهم على خطابه كان شديد ضد مبارك.\n\nاستمر المتظاهرين فى ميدان التحرير و إتجمع متظاهرين قدام قصر الرياسه، قصر العروبة، فى مصر الجديدة. وزير المالية المصرى سمير رضوان قال لبى بى سى إن وقوع انقلاب عسكرى ها يكون له تأثير مش كويس على الشعب و الاقتصاد.\n\nو إتنشرت أخبار إن مبارك راح شرم الشيخ.\n\nو قال حسام بدراوى امين عام الحزب الحاكم فى مصر إنه هايستقيل من الحزب.\n\nو قال نايب رئيس الجمهورية عمر سليمان إن الرئيس حسنى مبارك قرر إنه يسيب منصبه و سلم الحكم لخونتا عسكرية.\n\nأعلن المجلس الاعلى للقوات المسلحة المصرية حل برلمان مصر و تعليق الدستور. و أعلن إنه ها يمسك الحكم لمدة ست اشهر او لحد الانتخابات.\n\nوصل رئيس الوزراء البريطانى ديفيد كاميرون عاصمة مصر القاهره و زار ميدان التحرير.\n\nحصلت اشتباكات عنيفه ما بين اهالى مدينة شربين و قرية انجاق فى محافظة الدقهليه فى مصر بدإت يوم 5 مارس 2011 بعد انهيار الامن فى مصر اللى كان من توابع ثورة مصر سنة 2011.\n\nبدإت الأحداث بعد ما واحد ضرب سواق توك توك اسمه حماده العوضى الدمرداش بسكينه فقتله. لما عرف زمايل القتيل باللى حصله اتجمهروا و ولعوا نار فى قرية محلة انجاق و قطعوا الكوبرى اللى بيوصل ما بين القريه و مدينة شربين. اهالى شربين قطعوا الطريق الرئيسى الموصل للمدينه ، و قطع اهالى قرية محلة انجاق طريق المنصوره-دمياط الزراعى و حطوا فيه كاوتش عجل مولع. اتقطع كمان طريق المنصوره-دمياط السريع و اتولعت فيه النار و حرق المحتشدين بيوت فى القريه.\n\nاستمرت عمليات العنف فى 6 مارس ، و استنجد الاهالى بمدير امن الدقهليه لكن مفيش امن اتدخل حيث انه بقى منعدم فى مصر بعد الثوره و بقت مصر بتواجه حالة انهيار شامل.\n\"المقال الرئيسى صدام جمعة لم الشمل 2011\"\n\nيوم الجمعه 29 يوليه 2011 فى ميدان التحرير كانت أكبر تجمع للمتظاهرين فى ميدان التحرير من وقت تنحى الرئيس حسنى مبارك و استلام خونتا عسكريه حكم مصر. الغرض من التجمع كان اظهار الوحده الوطنيه للخروج بمصر من الموقف اللى بقت فيه. لكن من البدايه بدأ الإسلامويين يرددو شعارات دينيه اسلاميه زى \" القرآن دستورنا \" و \" الشعب يريد شرع الله \" فطوالى حس المطالبين بالدوله المدنيه انهم انخدعو و ان الدعوه للمظاهره دى كانت ليها اهداف تانيه ، حيث إن اتفاق جبهة التحالف اللى نظمت التجمع و من ضمنها شباب الثوره و حركة شباب 6 ابريل كان ان الإسلامويين ما يرفعوش شعارات عليها خلاف لكن السلفيين بالإضافه لهتافاتهم الدينيه رفعو كمان يفط مكتوب عليها \" لا للمبادئ فوق الدستورية.. مصر دولة اسلامية \". مع مرور الوقت غطت الهتافات الدينية على الميدان وارتفعت لافتات بتهاجم الليبراليين وأعلام سودا عليها كلام دينى اسلامى. جماعة الإخوان المسلمين والجماعة الاسلامية والتيارات السلفيه حشدو أنصارهم من نواحى مصر لملى ميدان التحرير و الشوارع اللى بتوصل ليه. و سيطرت التيارات الاسلاميه على الميدان و منعت القاء خطب على منصة \" 6 ابريل \". و طغت على الميدان هتافات زى \" اسلامية اسلامية\" و \"الله أكبر \" و \" الشعب يريد تطبيق شرع الله \" و \" الاسلام قادم \" و \" سامع سامع يا مشير.. إحنا جينالك فى التحرير \" ، و انتشرت يفط و لافتات ضخمه إكان منها واحده لعلم طوله 15 متر مكتوب عليه \" لا إله إلا الله \" ، و لافتات تانيه عليها شعارات ضد العلمانيه و المدنيه و المبادئ فوق الدستوريه ، و المطالبه بتحكيم القرآن ونصرة الاسلام.\n\nفى مواجهة الموقف ده اغلب شباب الثوره و المعتصمين فى الميدان فضلو فى خيامهم و رفضو المشاركه و فى الاخر قرر المناديين بدوله مصريه مدنيه حديثه و الطرق الصوفيه اللى اتمنعو من تدخيل لافتتهم انهم ينسحبو من الميدان بعد ماادركو انهم اتورطو فى عمليه بحسن نيه.\n\n\"المقال الرئيسى إقتحام الجيش لميدان التحرير\"\n\nبعد نهاية الصدام اللى حصل فى 29 يوليه 2011 مابين المواطنين و الحركات و الاحزاب المطالبه بدوله مدنيه حديثه من جهه و من جهه تانيه السلفيين و الحركات الإسلامويه اللى بتطالب بتحويل مصر لدوله دينيه اسلاميه قوانينها من الشريعه ، فضلت أعداد من الحركات المطالبه بالدوله المدنيه الحديثه معتصمه فى ميدان التحرير إكمنهم فى رأيهم ان الخونتا العسكريه اللى مسكت حكم مصر بعد تنحى الرئيس حسنى مبارك مانفذتش وعودها بخصوص اجراء انتخابات رئاسيه زى ماوعدت فى ظرف 6 تشهر و تسليم حكم مصر للمدنين و انها ماحققتش المطالب اللى قامت ثورة 25 يناير 2011 عشانها ، و ان المواطنين المصريين اللى بيتم اعتقالهم بيتحاكمو فى محاكم عسكريه مش مدنيه ، و انهم انخدعو و اتضحك عليهم فى يوم جمعة لم الشمل اللى سيطرت عليها الجماعات الإسلامويه اللى خلت بالإتفاقيه.\n\nفى 1 اغسطس 2011 امرت الخونتا العسكريه بمهاجمة المعتصمين فى ميدان التحرير فأقتحمت الميدان قوات الشرطه العسكريه و قوات الامن المركزى وقت الضهريه و طاردت المعتصمين فى الشوارع اللى حوالين الميدان و اجبرتهم على الخروج من جامع عمر مكرم و اعتقلت حوالى 82 شخص بتهمة اثارة الشغب.\n\n", "title": "ثورة مصر سنة 2011 يوم بيوم"}
{"id": "26783", "url": "https://arz.wikipedia.org/wiki?curid=26783", "text": "شروط ويلسون للإنسان المتحضر\n\nشروط ويلسون للانسان المتحضر هى اربع شروط حددها توماس وودرو ويلسون Thomas Woodrow Wilson (عاش: 1856-1924) رئيس الولايات المتحده الامريكيه الثامن و العشرين للانسان المتحضر او المستنير او المثقف. الرئيس ويلسون بيعتبر أكتر مثقف و متعلم من بين كل رؤسا امريكا ، و كان زعيم الحركه التقدميه Progressive Movement ، و كان من أكبر انصار الديموقراطيه فى العالم ، و هو الرئيس الامريكى الوحيد اللى حصل على شهادة الدكتوراة و اخدها فى التاريخ والعلوم السياسيه من جامعة جونس هوبكينز Johns Hopkins University وأصبح رئيس لجامعة برينستون Princeton University من سنة 1902 لسنة 1924. الرئيس ويلسون ايضاً هو صاحب فكرة تأسيس عصبة الأمم و صاحب المبادئ او النقط الاربعة عشر التى من ضمنها حق الشعوب فى الإستقلال و تحديد مصيرها بنفسها و هى نقط قدمها فى مؤتمر الصلح فى فرنسا سنة 1919 بعد الحرب العالميه الأولى و كان اول رئيس أمريكى يسافر خارج امريكا و هو رئيس ، و حصل على جايزة نوبل للسلام سنة 1919.\n\nالرئيس ويلسون حدد اربع نقط رئيسيه لازم يتحلى بيها الانسان المتحضر او المستنير و هى :\n\nده الشرط الاولانى من الشروط الاربعه فالانسان المثقف لازم بكون على درايه كويسه بإزاى نشإة الحياه على كوكب الارض و ازاى اتطورت شويه شويه لغاية ما ظهرت فيها انواع الحيوانات و النباتات و فيها اللى انقرض و فيها اللى فضل لغاية ماظهر الانسان. و ازاى الانسان ده اخترع الحضاره الأولى على ضفاف النيل. و بعدين ازاى نشإت الحضاره و اتطورت و هى بتعانى مظالم الكهنه و المستبدين و بلاوى الحروب و الوبا و القحط ، و ازاى ظهر الدين و اتطور و اتنوع ، و ازاى قامت دول و امبراطوريات و ازى وقعت و اتلاشت بعد ماسادت. و اللى بيدرس تاريخ العالم جدير بيه انه يحس انه ابن العالم و انه بينتمى لكل البشر كإخوه بغض النظر عن اللون او العرق او الجنسيه ، و ان الحرب جريمه و ان الاعتداء على الغير بأى شكل هو عمل غير انسانى. التعرف على التاريخ بيدى المثقف فكره عن التطور لإن الدنيا ماكانتش طول عمرها على حاله واحده لكن فى عملية تغيير مستمره و لازم تفضل تطور و تتغير. و التاريخ بيعلم المثقف تطور النظم الاجتماعيه اللى انتهت ساعات بعصور الظلام فلازم الانسان المثقف على الاقل يعرف علامات ظهور عصور الظلام و الانحطاط و يحتاط ليها عن طريق دراسة تاريخ العالم. صحيح التاريخ ما بيتكررش بحزافيره لكن الواعى بالتاريخ له قدره احسن على فهم الوقايع و الاحداث اللى بتتشكل فى زمنه و بتوصل لإيه. دراسة تاريخ العالم بتعلم المثقف سمات الحضارات اللى بتقوم ورا بعض و انواع الرقى الحضارى و الجمود الحضارى.\n\nده الشرط التانى حيث ان إن الانسان المثقف لازم يعرف تاريخ الافكار السايده فى العالم سواء السياسيه او الإجتماعيه او العلميه. ازاى الافكار دى ظهرت و فى أى زمن و ازاى اتطورت و ايه الصعوبات اللى واجهتها و مين اللى عملوها و مين اللى أيدوها و مين اللى حاربوها و ايه كانت النتايج. فمثلاً الناس فى عصرنا الحالى بتمشيهم اراء فكريه و بتحدد ليهم خططهم و غاياتهم فلازم الانسان المثقف يكون على درايه بتاريخ الافكار دى و الجهود اللى اتعملت لتحقيقها. فمثلاً فيه الفكره او الرأى اللى بينادى بالديموقراطيه اللى لازم الانسان المثقف يكون عارف هى ايه و ازاى و فين نشإت و ايه قيمتها و ايه دلالتها. و يكون عارف قيمة الليبراليه او السيكولاريه او الحريه الفكريه او التسامح الدينى او فكرة الدستور و افكار تانيه كتيره اللى فى سبيلها حارب ناس لتحقيقها و ساعات اتنكل بيهم و اتقتلوا و هما بيدافعوا عنها. و يا ترى المفروض ان الافكار دى تتساب للمستبدين و الرجعيين و الجامدين انهم يقضوا عليها و لا لازم الدفاع عنها.\n\nافكار كتيره بتسود الحضاره الانسانيه الحاليه مثل الإيمان بتحقيق الديموقراطيه فى البلاد و حرية الفكر و حرية العقيده و حرية الرأى و حرية المرأه و غيرها من الحريات اللى بيحاربها المستبدين و الرجعيين العايشين بعقولهم فى عصور قديمه لم تعدقائمه فى عصر العلم و التصنيع و التكنولوجيا الحديثه.\n\nالشرط الثالت ان الشخص المتحضر او المثقف لازم يعرف علم من العلوم الحديثه لإن الحضاره الصناعيه القائمه فى العالم فى وقتنا بتقوم على التكنولوجيا و الثقافه اللى خرجت منها عمليات تصنيع الالات المفيده زى الطيارات و العربيات و الاقمار الصناعيه و الكومبيوتر و كمان الاسلحه الفتاكه اللى غازاتها و اشعاعاتها ممكن تقضى على اعداد كبيره من البشر ، فمش ممكن الانسان يفهم مغزى المنتجات دى من غير ما يفهم علم من العلوم. و ميزة العلم او صفته هو ان ممكن انه يتقاس بالمتر او بالجرام او باللتر و غيرها من وسائل القياس\n\nالعلم موجود فى كل حاجه فى حياة الانسان الحديثه ، و كل صناعه قائمه فى يومنا هذا فى العالم العلم هو اللى طورها و هو اللى وسع نطاق استعمالها و الاستفاده منها ، فالعلم موجود فى حلة الطبخ و موجود فى التليفون الموبايل و فى الكومبيوتر و الانترنت و فى زراعة الفواكه و الخضار و فى تصنع الطيارات و الاقمار الصناعيه و فى تحليل الضؤ المنبعث للارض من المجره و الادويه و حاجات كتيره ماتتحصيش.\n\nالانسان اللى بيثقف نفسه بالثقافه العلميه بينطبع جواه و على طريقة تفكيره المزاج العلمى. المثقف العلمى بيعتمد على القياس و التجربه و حتى ما بيستسلمش لمنطق العقل بس لإنه مابيقتنعش بالتفكير بس من غير التجربه ، و عشان كده بيرفض الغيبيات و القصص الخرافيه و بيشمئز منها و بيعتبرها جهالات و سخافات. و الانسان اللى ما بيعرفش علم معين اجدر بيه انه مايتكلمش فيه لإنه فى الحاله دى بيتكلم بروح الجاهل الخطر و بيعتمد على استنتاجات مابتأيدهاش التجربه العلميه.\n\nالشرط الرابع للانسان المتحضر انه يعرف كويس لغه من اللغات و احسن لغه لازم يعرفها بطريقه متقنه هى لغة الام اللى بيبدأ يتعلمها فى البيت بعد ما بيتولد ( زى مثلاً المصرى ). و ده بطبيعة الحال شرط مفيش غنى عنه حيث ان التفكير السليم بيقوم على امتلاك الانسان لمدخر من الألفاظ و كل مابتزيد الألفاظ اللى بيعرفها الانسان كل ما بيقدر يفكر احسن لدرجة ان فيه سيكولوجيين بيقولوا ان التفكير هو كلام صامت و الكلام تفكير صامت. و بيبين الحقيقه دى ان كل انسان له ألفاظ معينه بتكتر فى كلامه او كتابته ، الكلمات اللى بيستخدمها الانسان أكتر من غيرها بتوضح اتجاهه التفكيرى و ايه اللى شاغل عقله ، فإذا كان انسان تفكيره تافه فألفاظه اللى بيستخدمها بطبيعة الحال لازم تكون تافهه و اذا كان تفكيره مش منظم و مرتبك و الجمل اللى بيكتبها متركبه غلط فده بيدل على ان تفكيره مرتبك و مش منظم. هربرت سبنسر كان بيقول انه بيقدر يعرف وزن الانسان الذهنى من كلامه لإنه بيعرف من الألفاظ اللى بيستعملها كتير المواضيع اللى شاغله باله. الكاتب اللى بتتكرر فى كتاباته ألفاظ زى الحريه و الديموقراطيه و المساواه و العدل و التطور و التقدم و حرية المرأه و النهضه بطبيعة الحال تفكيره مختلف عن الكاتب اللى بيتكرر فى كلامه السلف الصالح و العادات و التقاليد و الرجوع للاصول و العوره و الست ماليها غير بيتها. ألفاظ الانسان بتبين ايه اللى شاغل عقله و فلسفته فى الحياه. الأولانى مشغول بالحاضر و المستقبل و التانى الماضى مسيطر على تفكيره و مخليه عايش فى العصر الحديث بجسمه لكن عقله موجود فى مرحله خلصت من قرون.\n\nاحسن اللغات اللى الشخص لازم يبقى متمكن منها هى اللغه اللى رضعها من امه و هو صغير و اللى فى مقدوره انه يتقنها بالكامل مش اللغه اللى اتعلمها بعد كده فى المدرسه. تعلم نص او ربع لغه حاجه مالهاش معنى كبير حيث ان اللغه وسيله غايتها القرايه و الاستناره المتواليه و توصيل العلوم و المعارف للغير.\n\nممكن طبعاً تتضاف شروط اكتر لكن زى ما بيقول سلامه موسى دى اربع شروط اساسيه للانسان المتحضر او المثقف فى رأى الرئيس ويلسون و اللى اكيد بتخلى من الانسان شخصيه متصله بالعالم و البشر و داعيه للحق و العدل و الإصلاح و الرقى. فالانسان المتحضر المثقف مابيطيقش الظلم و ما بيرضاش بالجمود. الشخص المتحضر المثقف مش ممكن ينافق الاستبداد لإن راسه مليانه بالجهود اللى اتعملت على مر التاريخ فى سبيل الحريه و مش ممكن يتعصب لفكره او مذهب او جنس او دين او يضطهد او يكره اصحاب الافكار و الديانات التانيه لإنه بيدرك قيمة التسامح فى تاريخ البشر. و بيكره الحرب و الإرهاب بكل انواعه و الإعتداء على الغير بالكلمه او بالفعل المادى لإن دراسته لتاريخ العالم علمته الاخوه البشريه و احترام الغير و حقهم فى التفكير و التعبير بحريه.\n\n", "title": "شروط ويلسون للإنسان المتحضر"}
{"id": "26785", "url": "https://arz.wikipedia.org/wiki?curid=26785", "text": "الاخوان المسلمين\n\nالإخوان المسلمين فى مصر هى الفرع المؤسس لتنظيم الإخوان المسلمين العالمى و بتلعب دور كبير فى الحياه السياسيه و الدينيه فى مصر.\n\nمنظمة الاخوان المسلمين بترفض ان قبطى او واحده ست يمسكوا الحكم فى مصر بس بيمسكوهم منصب النائب و بتنادى بتطبيق الشريعه الاسلاميه . اتحظر نشاط الجماعه فى مصر سنة 1954 بعد اتهمهم بمحاولة إغتيال الرئيس جمال عبد الناصر فى اسكندريه. وفي 25 ديسمبر 2013 أعلنت الحكومة المصرية لأول مرة فى تاريخ الجماعة اعتبار جماعة الإخوان المسلمين « تنظيم إرهابى بعد التفجير الانتحاري اللى استهدف مديرية امن الدقهلية.\n\nالاخوان المسلمين بينادو بتأسيس دوله مدنية بمرجعية اسلامية تطبق الشريعه الاسلاميه .\n\nزعيم المنظمه بيتسمى \" مرشد \" و مرشد الجماعه دلوقتى هو محمد بديع عبد المجيد سامى اللى كان مسك إرشاد الجماعه بعد محمد مهدى عاكف يوم 16 يناير 2010.\n\n\n\n\n", "title": "الاخوان المسلمين"}
{"id": "26792", "url": "https://arz.wikipedia.org/wiki?curid=26792", "text": "دريه شفيق\n\nدرية شفيق ( طنطا، 1908 - القاهره، 1975 )، صحفيه و كاتبه و مناضله مصريه من رائدات الحركة النسوية فى مصر و بيرجع ليها الفضل فى ان الست المصريه بقى ليها الحق فى الانتخاب و الترشيح عن طريق تعديل مواد الدستور المصرى.\n\nاتولدت دريه شفيق فى طنطا سنة 1908 و دخلت مدرسة البعثه الفرنساويه فى طنطا و اتقنت اللغه الفرنساوى و بعد ما خلصت المدرسه بعتتها وزارة المعارف فى بعثه تعليميه على باريس للدراسه فى السوربون و هناك درست فلسفه و اخدت الدكتوريه سنة 1940. موضوع رسالة الدكتوريه كان \" المرأة فى الاسلام \" و قالت فيها ان القانون الاسلامى بيدى الست حقوق كتيره ، لكن لما رجعت مصر واجهت الحقيقه المره لما رفضت كلية الاداب فى جامعة القاهره تعينها فى الكليه إكمنها ست ، ففضلت من غير شغل لغاية ما الاميره شويكار عرضت عليها تحرير مجلة \" المرأة الجديدة \" اللى كانت بتصدرها فى القاهره فحررت فيها شويه و بعدين اصدرت مجلة \" بنت النيل \" و دى كانت اول مجلة ستات فى مصر و كان هدفها تنوير الستات و تثقيفهم. فى اواخر الأربعينات أسست جمعية \" اتحاد بنت النيل \" اللى كانت بتنادى بتحرير النسا، و بعدين اسست جمعيه لمحاربة الاميه و الجهل اللى كانوا منتشرين بين الستات فى مصر و فتحت مدرسه لمحو الاميه فى حى بولاق فى القاهره.\n\nفى فبراير 1951 اتزعمت مظاهرة ضمت الف و خمسميت ست و دخلت بيهم مبنى البرلمان عشان تطالب بحقوق الست المصريه من النواب بطريقه مباشره و دى كانت حركه ثوريه معتبره و نقطة تحول فى تاريخ الست المصريه فى العصر الحديث ، بعد اقتحامها البرلمان باسبوع اتعرض على النواب قانون بينص على نيل الستات فى مصر لحق الإنتخاب و الترشيح للبرلمان اللى كان لغاية اياميها كل اعضائه رجاله.\n\nدريه شفيق كان ليها كمان دور وطنى فى مقاومة الإستعمار البريطانى فى مصر ، ففى سنة 1951 كونت فرقه شبه عسكريه بتتكون من الستات المقاومة المستعمرين الانجليز المحتلين منطقة قناة السويس و اتدربت الستات على القتال و التمريض. و فى يناير 1951 اتزعمت مظاهره منظمة بنت النيل و حاصرت بنك باركليز الانجليزى فى القاهره و طالبت بمقاطعته.\n\nبعد ما قامت ثورة يوليو 1952 طلبت دريه شفيق من مجلس قيادة الثوره تحويل اتحاد بنت للنيل لحزب سياسى فإتحولت المنظمه لحزب سياسى و ده كان اول حزب للستات اتشكل فى مصر.\n\nلما اتشكلت اللجنه اللي هتشتغل على الدستور المصرى الجديد سنة 1954 احتجت دريه شفيق على إن اللجنه ما فيهاش ستات و اضربت عن الطعام هى و زملاء لها لمدة عشر ايام و ارسل لها اللوا محمد نجيب رئيس مصر وقتها يطمنها ان الدستور المصرى الجديد هيدي النساء حقوقهن السياسيه. و فعلاً الدستور الجديد اعطى الستات المصرية حق التصويت و الترشيح فى الانتخابات العامه.\n\nالاوضاع و التطورات التي حصلت فى مصر و انعدام النشاط السياسى الحقيقى فى مصر بعد الثوره ما عجبش دريه شفيق فعاشت حوالى 18 سنه تحت الاقامة الجبرية لحد وفاتها لما وقعت من بلكونة بيتها فى حى الزمالك سنة 1975.\n\nكان من ضمن مؤلفات درية أشعار وكتب ومذكرات غير مجلة \"بنت النيل\" ومجلة \"الكتكوت الصغير\" للأطفال.\n", "title": "دريه شفيق"}
{"id": "26810", "url": "https://arz.wikipedia.org/wiki?curid=26810", "text": "مفهيوش غلطة\n\nاحدى اغانى شريط تامر عاشور ليا نظرة اصدار 2011\n\nكلمات : نادر عبدالله\nالحان : تامر عاشور\nتوزيع : توما\nتوزيع وتريات : هاني فرحات\n\nلو حد مفيهوش غلطة الحد ده هو انت\nوازاى بجد انا افكر اشبه حد من الناس بيك\nعشان انت بالنسبالى حاجة صعبة تيجى فى بالى\nوانا لو سرحت لفين بخيالى مكنتش هوصل ليك\nلو حد مفيهوش غلطة الحد ده هو انت\nوازاى بجد انا افكر اشبه حد من الناس بيك\nعشان انت بالنسبالى حاجة صعبة تيجى فى بالى\nوانا لو سرحت لفين بخيالى مكنتش هوصل ليك\nمعقول تيجى صدفة انا معايا والاقيك\nده انا كان كبيرى اتخيل فيك او من بعيد اسمع عليك\nمعقول ده انا قولت فيها 100 سنة قدام\nعلشان تيجى فى يوم من الايام اهو كل ده مبقاش كلام\nخايف مكنش بعتلى واطلع بيتهيقلى\nخايف متبقاش حاسس باللى انا فاكرك حاسس بيه\nبينك بجد وبينى انا مش مصدق عينى\nما هو مين يلاقى حلم حياته من غير ما يتعب فى\nمعقول تيجى صدفة انا معايا والاقيك\nده انا كان كبيرى اتخيل فيك او من بعيد اسمع عليك\nمعقول ده انا قولت فيها 100 سنة قدام\nعلشان تيجى فى يوم من الايام اهو كل ده مبقاش كلام\nمعقول تيجى صدفة انا معايا والاقيك\nده انا كان كبيرى اتخيل فيك او من بعيد اسمع عليك\nمعقول ده انا قولت فيها 100 سنة قدام\nعلشان تيجى فى يوم من الايام اهو كل ده مبقاش كلام\n", "title": "مفهيوش غلطة"}
{"id": "26811", "url": "https://arz.wikipedia.org/wiki?curid=26811", "text": "هقدر\n\nاحدى اغانى شريط تامر عاشور ليا نظرة اصدار 2011\nكلمات : وليد الغزالي\nالحان : مدين\nتوزيع : فهد\n\nهقدر ايوة هقدر بعد منك اعيش وافكر فى اللى جاى ولا عمرى هندم على اللى راح\nغلطة ومش هكرر غلطتى وياك ولا ارجع ليك فى يوم فى حد يرجع للى راح\nهقدر ايوة هقدر بعد منك اعيش وافكر فى اللى جاى ولا عمرى هندم على اللى راح\nغلطة ومش هكرر غلطتى وياك ولا ارجع ليك فى يوم فى حد يرجع للى راح\nنادر تلاقى زى بس فى زيك كتير\nانا عيشت معاك بقلبى اللى كان دايما مضحى\nكل حاجة وانت بتكافه بجراح\nهقدر ايوة هقدر بعد منك اعيش وافكر فى اللى جاى ولا عمرى هندم على اللى راح\nكدبه وعاشها قلبى بس كان الذنب ذنبى مش بلومك بس روح زى اللى راح\nهبدا من انهارده واللي فات من عمري ذكرى تفتكرها تقول ياريتنى ماسبتوا راح\nكدبه وعاشها قلبى بس كان الذنب ذنبى مش بلومك بس روح زى اللى راح\nهبدا من انهارده واللي فات من عمري ذكرى تفتكرها تقول ياريتنى ماسبتوا راح\nنادر تلاقى زى بس فى زيك كتير\nانا عيشت معاك بقلبى اللى كان دايما مضحى\nكل حاجة وانت بتكافه بجراح\n", "title": "هقدر"}
{"id": "26812", "url": "https://arz.wikipedia.org/wiki?curid=26812", "text": "يا أهلا\n\nاحدى اغانى شريط تامر عاشور ليا نظرة اصدار 2011\nكلمات : نادر عبدالله\nالحان : تامر عاشور\nتوزيع : توما\n\nلو ناوى يرجع يا اهلا لو فى باله يجيلى فعلا\nبس مكسوف منى مثلا حد يحكى اكمنى اصلا كنت مستنيه\nلو ناوى يرجع يا اهلا مش هقوله لا ابدا\nليه وانا محتاجله دايما واللى هيقولهولى طبعا مش همانع فى\nلو ناوى يرجع يا اهلا لو فى باله يجيلى فعلا\nبس مكسوف منى مثلا حد يحكى اكمنى اصلا كنت مستنيه\nلو ناوى يرجع يا اهلا مش هقوله لا ابدا\nليه وانا محتاجله دايما واللى هيقولهولى طبعا مش همانع فى\nعلى ايه وبيدارى خسارة انا قولتله يجى واديتله امارة\nليه بيحسبها ومستصعبها انا هرجع باشارة\nده مفيش حاجة عيشتها بنساها انا اصلى مش من الناس اياها\nنزعل ليه ما هو لو كان فى حاجة هتزعل ما بلاها\nعلى ايه وبيدارى خسارة انا قولتله يجى واديتله امارة\nليه بيحسبها ومستصعبها انا هرجع باشارة\nده مفيش حاجة عيشتها بنساها انا اصلى مش من الناس اياها\nنزعل ليه ما هو لو كان فى حاجة هتزعل ما بلاها\nلو ناوى يرجع يا اهلا لو فى باله يجيلى فعلا\nبس مكسوف منى مثلا حد يحكى اكمنى اصلا كنت مستنيه\nمن اللى بيوصلنى منه واللى انا بيوصلى عنه\nكل ده بيثبتلى انه لسه محتاجنى وباينله نفسى ارجع ليه\nبالعربى قولتهاله اى حاجة هعديهاله لو نسينى هنسهاله\nاصل انا اللى بالى باله لسه باقى عليه\nعلى ايه وبيدارى خسارة انا قولتله يجى واديتله امارة\nليه بيحسبها ومستصعبها انا هرجع باشارة\nده مفيش حاجة عيشتها بنساها انا اصلى مش من الناس اياها\nنزعل ليه ما هو لو كان فى حاجة هتزعل ما بلاها\nلو ناوى يرجع يا اهلا لو فى باله يجيلى فعلا\nبس مكسوف منى مثلا حد يحكى اكمنى اصلا كنت مستنيه\n", "title": "يا أهلا"}
{"id": "26813", "url": "https://arz.wikipedia.org/wiki?curid=26813", "text": "ليا نظرة\n\nاحدى اغانى شريط تامر عاشور ليا نظرة اصدار 2011\nكلمات : نادر عبدالله\nالحان : تامر عاشور\nتوزيع : اســر\n\nتانى على الله تجر فى شكلى وعلى اللى تتغر فى شكلى\nلا تشوف اللى ما حد شافه منى بجد يوميها\nسيبتك ودى مسالة منتهية وخلاص جيبت انت معايا ناهية\nوانا هصرف نظرى انا عن ايام حبيتك فيها\nبس ومتخدنيش بالصوت بس ومتكترش معايا\nواسكت خلى اليوم ده يفوت ولايمها احسنلك ويايا\nليا نظرة فيك ومن جوايا من فترة\nانا على فكرة بيك ادرى ده بكرا مش هيجى منك\nليا نظرة ومتحاولش فى مرة تتشطر\nانسا يابنى امبارح اتغير واغير فكرتى عنك\nتانى على الله تجر فى شكلى وعلى اللى تتغر فى شكلى\nلا تشوف اللى ما حد شافه منى بجد يوميها\nسيبتك ودى مسالة منتهية وخلاص جيبت انت معايا ناهية\nوانا هصرف نظرى انا عن ايام حبيتك فيها\nايامنا اللى بتحكيلى عنها انساها بقا وفكك منها\nعلشان دى اقل من انى اتكلم تانى عليها\nايام اهى عدت واتقضت وحكاية ما بينا واتفضت\nوانا جيت بالذوق دلوقتى علشان خاطر انهيها\nبس ومتخدنيش بالصوت بس ومتكترش معايا\nواسكت خلى اليوم ده يفوت ولايمها احسنلك وياك\nليا نظرة فيك ومن جوايا من فترة\nانا على فكرة بيك ادرى ده بكرا مش هيجى منك\nليا نظرة ومتحاولش فى مرة تتشطر\nانسا يابنى امبارح اتغير واغير فكرتى عنك\nتانى على الله تجر فى شكلى وعلى اللى تتغر فى شكلى\nلا تشوف اللى ما حد شافه منى بجد يوميها\nسيبتك ودى مسالة منتهية وخلاص جيبت انت معايا ناهية\nوانا هصرف نظرى انا عن ايام حبيتك فيها\n", "title": "ليا نظرة"}
{"id": "26814", "url": "https://arz.wikipedia.org/wiki?curid=26814", "text": "اخر مقابله\n\nااحدى اغانى شريط تامر عاشور ليا نظرة اصدار 2011\nكلمات : نادر عبدالله\nالحان : ياسر نور\nتوزيع : تميم\n\nاخر مقابلة كانت ما بينا من يومين احساسنا فيها يوميها كان بين البنين\nوكاننا اتنين بعدوا اصلا من سنين\nاخر مقابلة كانت ما بينا من يومين احساسنا فيها يوميها كان بين البنين\nوكاننا اتنين بعدوا اصلا من سنين\nوازاى انا توصل بيا وتوصل بيك تيجى تمشى ومسلمش عليك\nواجى امشى تسيبنى بسرعة ومتقوليش خليك\nازاى بنبص لبعضينا باستغراب وبنتقابل زى الاغراب\nطب ده احنا حتى محصلناش اتنين اصحاب\nكان نفسينا نعيش كل حاجة معيشنهاش كان نفسينا منضعش من بعض ببلاش\nكان نفسينا وبقا شكلنا منفسناش\nكان نفسينا نعيش كل حاجة معيشنهاش كان نفسينا منضعش من بعض ببلاش\nكان نفسينا وبقا شكلنا منفسناش\nوازاى انا توصل بيا وتوصل بيك تيجى تمشى ومسلمش عليك\nواجى امشى تسيبنى بسرعة ومتقوليش خليك\nازاى بنبص لبعضينا باستغراب وبنتقابل زى الاغراب\nطب ده احنا حتى محصلناش اتنين اصحاب\n", "title": "اخر مقابله"}
{"id": "26831", "url": "https://arz.wikipedia.org/wiki?curid=26831", "text": "بنغازى\n\nمدينة بنغازى هيا تانى أكبر مدينه فى ليبيا و فيها مينا على البحر المتوسط . و سكان بنغازى كان 500120 حسب تعداد سنة 1995 ، و زاد عددهم و بقا 670797 حسب تعداد سنة 2006.\n\nاسم بنغازى جاى من اسم واحد اسمه غازى ، واللى مات حوالى سنة 1450\n", "title": "بنغازى"}
{"id": "26841", "url": "https://arz.wikipedia.org/wiki?curid=26841", "text": "القرافه\n\nالقرافه (نطق مصرى : الأرافه ) كانت بتتسمى كمان قرافة الفسطاط ، هى منطقة مدافن اسلاميه تاريخيه فى جنوب القاهره تحت جبل المقطم بتضم ترب و اضرحه و قبب اثريه بتعتبر تحف فنيه فريده مش مجرد مدافن. بتحكى القصه ان المقوقس قال لعمرو بن العاص بعد ما غزا مصر ( 640 -642 ) ان المنطقه ما بين جبل المقطم و الفسطاط عباره عن حته بيطلع فيها شجر الجنه ، فلما قال للخليفه عمر بن الخطاب عن اللى قاله المقوقس قاله يعملها مدافن للمسلمين فدفن فيها عدد من المسلمين و بيتقال ان اول واحد اتدفن فيها كان واحد اسمه عامر. و بيقول المقريزى ان المدافن دى اتسمت قرافه نسبه لقبيله يمنيه من المغافر اسمها بنو قرافه. القرافه اتبنى فيها جامع اسمه \" جامع القرافه \" و بقى اسمه بعد كده \" جامع الأولياء \" ، و ما بقتش بس مكان لدفن الميتين لكن بقت كمان منطقه بيسكن فيها الناس و بتتعمل فيها انشطه اجتماعيه و كانت الناس بتسهر فيها على ضى القمر فى ليالى الصيف و يجيبوا اكل و حلويات و مشاريب و اتبنت فيها بيوت لسكن اعيان القاهره و اتحولت المنطقه لمتنزه من اجمل متنزهات القاهره اللى بتروح الناس تتفسح فيها ، و عشان كده اتقالت فيها اشعار زى :\n\nالقرافه حاجه مالهاش مثيل فى كل الدنيا و عباره عن متحف مفتوح للفن و العماره ، الحته اللى فيها القرافه كانت فى الاول مكان بتعيش فيه قبيلة عربان من اليمن اسمها \" بنو قرافه \" و عشان كده اتسمت المنطقه \" قرافه \".\n\nزمان فى العصور الوسطى قبل ما يتبدل حال المصريين و تعانى اثار مصر و تحفها من الإهمال و اللامبالاه كانت القرافه مكان نضيف كل مبانيه لونها ابيض بتبان للعين زى مدينه بيضه على وصف المقريزى \" كأنها الكافور والزعفران \" ، و المقطم فوقيها زى حيطه وراها. و القرافه كانت متقسمه على \" القرافه الكبرى \" و \" القرافه الصغرى \" و اندفن فيها سلاطين و امرا مصر و عيلاتهم و فيها ضريح الامام الشافعى. فى سنة 1211 بعد ما دفن الملك الايوبى الكامل محمد بن العادل ابن ليه جنب تربة الامام الشافعى و بنى قبه كبيره فوق تربة الشافعى بنى الناس ترب جنبها و اتسمت الحته اللى فيها ضريح الشافعى القرافه الصغرى. القرافه الكبرى كانت الجزء اللى كان فيه جامع اسمه \" جامع الاوليا \" مكانه دلوقتى حوش ابو على ، و كان فيها مدافن و جوامع و اصطبل و سوق و بيوت. مابين ضريح الامام الشافعى و باب القرافه كان فيه ميدان بتتعمل فيه سباقات حصنه و كانت مسافة المسابقات بتتحدد من تربة فلان لتربة فلان و الناس كانت بتروح هناك عشان تتفرج. فى عهد السلطان الناصر محمد بن قلاوون بنى الامرا ترب جديده فى القرافه و العسكر و عامة الناس قلدوهم ، فإتبنت ترب و خانكات و اسواق و طواحين و حمامات و بقت المنطقه عامره بالمبانى و السكان و الزوار و بقى فيها شوارع و بقت الحته المفضله للسكنى فى القاهره و بنى فيها الاغنيا سرايات.\n\nمن خرافات المصريين فى العصور الوسطى كانت حكاية \" القطريه \". ففى سنة 1041 ، فى عهد الخليفه الفاطمى المستنصر بالله ابو تميم ، انتشرت قصه فى القاهره ان فيه حاجه اسمها \" القطريه \" بتنزل من جبل المقطم و بتخطف عيال الناس اللى ساكنين فى القرافه ، فخافت الناس و عزلت اعداد كبيره من السكان. و بتحكى القصه ان كان فيه واحد من اكابر البلد اسمه \" حميد الفوال \" كان مسافر على حمار من اطفيح للقاهره ، لكن لما وصل حلوان على العشا شاف واحده ست قاعده فى السكه فلما سألها عن حكايتها قعدت تشكيله حالها فركبها وراه ع الحمار و مشى بيها لغاية ما بعد شويه لقى الحمار طب بيه و مات ، فلما اتدور لقى الست غارزه ضوافرها فى بطن الحمار فإتخض و جرى و راح على والى مدينة مصر و حكاله ع اللى حصل ، فلم الوالى بعضه و خد وياه ناس و راحوا يعاينوا الحمار فلقوا \" القطريه \" أكلت بطنه. و فضلت القطريه تخطف الناس و تنبش الترب و تاكل جثث الميتين لغاية الناس ماخافوا و مابقوش يدفنوا حد فى القرافه لمدة طويله لغاية القطريه ماإختفت و خلصت حكايتها .\n\nحكايه تانيه حكاها الرحاله مارتين فون باومجارتن Martin von Baumgarten فى القرن الستاشر و من بعده أجريبا دوبينيه Agrippa d'Aubigné فى كتابه \" التراجيديات Les Tragiques \" بتقول ان كان فى القرافه جامع لما بتتعمل فيه الصلا بيطلع الميتين من تربهم و يفضلوا واقفين طول وقت الصلا من غير مايتحركوا و بعد ما تخلص الصلا كانوا بيختفوا <ref name=\"جاستون فييت/107\">جاستون فييت/107</ref>.\n\nعلى مر التاريخ لفتت القرافه نظر الرحاله و زوار القاهره الغربيين و الشرقيين اللى لاحظوا ان القرافه دى مش مجرد مدافن و ترب للميتين لكن مدينه واسعه للأحياء و الأموات و جنب تربها فيه قصور و اضرحه بقباب مزخرفه و مبانى عاليه و ضخمه عباره عن اعمال فنيه و هندسيه راقيه جداً.\n\nالرحاله الاندلسى ابن جبير زار القرافه سنة 1183 فى العصر الأيوبى ، ايام السلطان صلاح الدين الأيوبى ، و بات فيها و وصفها بإنها من عجايب الدنيا و ان فيها مشاهد الأنبيا و الصالحين و اهل البيت و قبور الشهدا اللى استشهدوا مع سارية الجبل. و شاف مشهد أبهه مدفون فيه تابوت فضه بيعتقد ان راس الامام الحسين فيه. وصف ابن جبير المشهد بإنه \" حفيل يقصر الوصف عنه ولا يحيط الادراك به \" ، و ان كان فيه \" من انواع الرخام المجزع الغريب الصنعه البديع الترصيع ما لا يتخيله المتخيلون ولا يلحق ادنى وصفة الواصفون \" ، و فوق كده وضح إن المشهد ده مالهوش مثيل فى الدنيا و مفيش مبنى اعجب و لا أبدع منه و إن \" لا ينبغى لعاقل أن يتصدى لوصفه لأنه يقف موقف التقصير والعجز. و شاف ضريح الإمام الشافعى و وصفه بإنه \" من المشاهد العظيمه احتفالاً واتساعاً \" ، و ذكر ان كانت قدامه مدرسه مالهاش مثيل و إن اللى يطوف فيها يتهيأله إنه فى بلد مستقل بذاته. بيقول ابن جبير ان القرافه مليانه جوامع و مبانى بيعيش فيها الغربا و العلما و الصالحين و الناسكين و السلطان بيطلع لهم معاش شهرى .\n\nالرحاله ابن بطوطه زار مصر سنة 1325 و هى فى اوج ازدهارها الحضارى و العمرانى فى العصر المملوكى فى عهد السلطان الناصر محمد بن قلاوون بعد ابن جبير بحوالى قرن و نص ، و بطبيعة الحال القرافه كانت اتطورت اكتر و اتوسعت و اتملت بتحف عمرانيه مملوكيه.\n\nزى ابن جبير ، انبهر ابن بطوطه بقرافة القاهره لكن الظاهر انه ما شافش غير الجزء الجنوبى بتاع القرافه بس ، و بدأ كلامه عنها بقوله : \" ولمصر القرافة العظيمة الشأن فى التبرك بها \" ، و ذكر انه بيبنوا فى القرافه قباب جميله و بيحطولها حيطان فبتبقى زى العمارات و بيبنوا فيها بيوت و بيقروا القرآن هناك ليل نهار بأصوات جميله ، و فيه بيبنوا زوايا و مدارس جنب الترب. و قال ان الناس رجاله و ستات و عيال بيزوروها كل ليلة جمعه وفيها اسواق فيها كل انواع الأكل. ابن بطوطه زى ابن جبير وصف مشهد الإمام الحسين فى القرافه و قال انه ضخم و عجيب و ان فيه ملجأ لفقرا الصوفيه. و وصف تربة السيده نفيسه بإنها \" أنيقة البناء \" .\n\nمش بس الرحاله الشرقيين اللى انبهروا بالقرافه ففى العصور الوسطى زار مصر رحاله اوروبيين انبهروا هما كمان بالقرافه و كتبوا عنها. الرحاله الفينيسى ايمانويل بيلوتى Emmanuel Piloti كتب فى القرن خمستاشر : \" على مسافة ميل من القاهره فيه مدينه مش متسوره ، فى وسع مدينة فينيسيا، و فيها مبانى عاليه و مبانى واطيه. فى المدينه دى بيندفن اموات اهل القاهره. كل واحد هناك ليه فيها مبنى فى المدينه دى. فى المبانى الواطيه بيتدفن الميتين و فى المبانى العاليه النبلا صحابها بيتصدقوا هناك على الفقرا كل يوم جمعه. و ه يوم الأجازه و يوم الصلا الجماعيه ، و يوم طبخ وجبات كبيره من اللحمه. فى اليوم ده كل فقرا القاهره بيروحوا هناك عشان ياكلوا و ياخدوا الصدقات \". و بيوصف ان القرافه بقت المكان اللى بتتبنى فيه مقابر فخمه عشان يتدفن فيها السلاطين المماليك ، و بيقول ان مبانى القرافه ناصعه البياض و ان القباب و المنارات الطالعه فى السما بتدى المكان جو من السكينه و الحزن فى نفس الوقت و وقت الغروب بتبقى المبانى زى الظلال المرتفعه فى السما.\n\nرحاله اوروبى تانى وصف القرافه بقوله : \" فيه جبانات واسعه موجود فيها مدافن المسلمين ، و فيها مبانى روعه مبنيه من الرخام و المرمر و احجار راقيه تانيه ، و هى مبانى متقنه البنا و مدهبه ، عمرى ما شفت حاجه زيها فى كل بلاد المسيحيين. دى مقابر السلاطين و الامرا و النبلا بتوع زمان \".\n\nالألمانى برنارد فون بريدنباخ Bernhard von Breydenbach زار مصر فى عهد السلطان الأشرف قايتباى و كتب عن القرافه و قال ان كل سلطان ليه جامع مخصوص فى حته اختارها لنفسه فى المنطقه دى ، و ان السلطان قايتباى امر ببنا جامع كبير و واسع ليه مآذن عاليه و مزخرفه بمهاره ، و امر ببنا بيوت كبيره جواها اود كتيره عامله زى صوامع الاديره و فيها بيسكن الفقها.\n\nالمستشرق العلامه جاستون فييت Gaston Wiet وصف مقبرة السلطان قايتباى فى القرافه بقوله بإنها مقبره ضخمه بتحير العقل بروحها المرحه ، و ان فى مقبرة قايتباى بنشوف ولادة فن زخرفى مستواه رفيع و فيه سحر و جمال. و بيقول فييت ان الزخرفه اللى فى ضريح قايتباى بتمثل ازدهار فن الزخرفه المتألقه و ان التأنق فى المبنى ده وصل لذروته و لأقصى درجات الروعه و إن اللى يزور المبنى بيحس ان المبنى بيرحب بيه بسماحه و هدؤ ، و لو الواحد اتبع المزج الدقيق بين الخطوط اللى تقريباً بتشكل ميلودى متناسقه بيصعب عليه انه يقرر انه واقف قدام عمل نحتى و لا عمل لصايغ. بيشير فييت لإن الاضرحه اللى فى القرافه اخدت مظهر أليف و وديع و ان دى حاجه غريبه فعلاً. فالساحه الجنايزيه اللى منتشره فيها القباب و المآذن ما بيحسش الواحد فيها خالص بالحزن.\n\n", "title": "القرافه"}
{"id": "26844", "url": "https://arz.wikipedia.org/wiki?curid=26844", "text": "جين شارب\n\n\"چين شارب \" هو أستاذ متفرغ للعلوم السياسيه فى جامعة ماساتشوستس دارتموث فى امريكا و إترشح ياخد جايزة نوبل للسلام. و مشهور بسبب كتاباته المهمه عن الكفاح بدون عنف ، و اللى أثرت على كتير من حركات المقاومه ضد حكومات فى كتير من البلاد.\n\nچين شارب من مواليد يوم 21 يناير 1928 و تعلم فى جامعة اوكسفورد و يعيش فى بوسطن.\n\nمن كتب چين شارب كتاب من عشر فصول اسمه من الدكتاتوريه للديموقراطيه و شرح فيه طريقه لتحقيق حرية ، عدالة ، انسانية ، حقوق مدنية ، ديمقراطية عامة بدون عنف و كتبه فى الاصل لترجيع الديموقراطيه فى بورما.\n", "title": "جين شارب"}
{"id": "26848", "url": "https://arz.wikipedia.org/wiki?curid=26848", "text": "سخنين\n\nسخنين مدينه فى شـــمال اسرائيل ، سخنين فيها جوامع للمسلمين و كنايس و اديره للطوايف المسيحيه المختلفه. بيتقال ان تاريخها بيرجع للقرن الخمستاشر قبل الميلاد، دلوقتي يعيش فى سخنين 32000 واحد ، تقع فى شرق مدينة عكا ، بتقع فوق خط البحر ب 602 متر\n", "title": "سخنين"}
{"id": "26858", "url": "https://arz.wikipedia.org/wiki?curid=26858", "text": "شهرستان ری\n\nشهرستان رِی (فارسى: شهرستان ری) هى شهرستان ايرانى فى محافظة طهران ، مركز و مدينة رِی. \n", "title": "شهرستان ری"}
{"id": "26871", "url": "https://arz.wikipedia.org/wiki?curid=26871", "text": "مركز منفلوط\n\nمركز منفلوط كان زمان اقليم اسمه المنفلوطيه ، و كان من الاعمال اللى استجدت فى الروك الناصرى سنة 1315 فى الوجه القبلى فى مصر عن طريق فصل قراه من الأشمونين و من السيوطيه بإسم الاعمال المنفلوطيه. و بعدين اتسمى ولاية المنفلوطيه. و فى سنة 1826 اتسمى مأمورية منفلوط. و فى سنة 1831 صدر امر عالى بضمه لمأمورية اسيوط ، و كده اتلغت مأمورية منفلوط و بقت من وقتها تابعه لمديرية اسيوط اللى بقى محافظة اسيوط.\n", "title": "مركز منفلوط"}
{"id": "26884", "url": "https://arz.wikipedia.org/wiki?curid=26884", "text": "بليك المحسنى\n\nمحمد بن بليك المحسنى شاد العمائر ( اتولد فى القاهره - تاريخ الولاده و الوفاه مش معروفين )، امير مصرى كبير و مهندس معمارى من العصر المملوكى. عاصر كذا سلطان من سلاطين مصر منهم ناصر الدين حسن. اشرف على بنا جامع و مدرسة السلطان حسن.\n\nفى عصر الدوله المملوكيه كان المهندسين بيتلقبو بـ \" شاد العمائر \" و كانو بيشرفو على العماير السلطانية زى السرايات و البيوت و الأسوار و غيرها حسب ما السلطان عايز. عادة شاد العماير كان امير عشره ( يعنى امير من الطبقة التالته تحت أمرته عشر فرسان و ساعات عشرين ، و من اصحاب الدرجه دى كان بيخرج الولاه الصغيريين و رؤسا الموظفين ).\n\nالمهندس العبقرى شاد العماير اللى بنى الجامع ما كانش معروف - زى العاده فى تاريخ مصر - لغاية ما اكتشفه العلامه المصرى حسن عبد الوهاب سنة 1944 اللى لقى نص فى طراز المدرسه الحنفيه مكتوب فيه اسمه محمد بن بليك المحسنى. بليك المحسنى مش معروف عنه حاجه غير انه كان بينتمى لأسره قديمه من ايام السلطان قلاوون ، و اللى قاله المؤرخين عنه هو انه وقف مع السلطان حسن فى محنته مع الامير يلبغا.\n\nبيقول العلامه حسن عبد الوهاب فى كتابه \" تاريخ المساجد الاثرية فى القاهرة \" : \" يوم 14 نوفمبر 1944 وانا بأراجع كتابات الجامع عشان انشرها مع استاذى الجليل مسيو فييت ضمن مجموعة الكتابات التاريخيه الجارى نشرها ، لقيت فى المدرسه الحنفيه اسم المهنس مكتوب فى طرازها الجصى و نصه : \" بسم الله الرحمن الرحيم، إن المتقين فى جنات ونعيم ادخلوها بسلام آمنين ونزعنا ما فى صدورهم - الى قوله تعالى: وما هم منها بمخرجين. اللهم يا دائم لا يفنى من نعمه لا تحصى، ادم العز والتمكين والنصر والفتح المبين ببقاء من أيدت به الاسلام والمسلمين وأحييت... حسن ابن مولانا السلطان الـ...، عنه على ما وليته وخلده فى ذريته كتبة تحمد دولته، وشاد عمارته محمد بن بليك المحسنى\".\n\nمحمد بن بليك المحسنى كان امير كبير اتولد فى مصر و كانت ليه مكانه وظيفيه كبيره فى عهد السلطان الناصر محمد بن قلاوون و اتعين والى للمنوفيه و بعدين بقى والى القاهره سنة 1330 و بقى وزير سنة 1353 و فى سنة 1354 اشرف على ترميم سد كان اتكسر و اتسبب فى فيضان فى الفيوم. فى فترة حكم السلطان حسن التانيه اترقى لأمير الف و دى اعلى درجات الإماره و وقف فى صف السلطان حسن فى اخر معاركه ضد يلبغا العمارى. وقت ما اتعين مشرف على بنا الجامع كانت ليه خبره فى البنا و الهندسه المعماريه و فى الامور الماليه. تعيين امير كبير زى بليك المحسنى و حط اسمه جنب اسم السلطان بيبين اهتمام السلطان حسن الكبير بالمشروع. بليك المحسنى اتقبض عليه سنة 1361 و اتسجن فى اسكندريه لكن تاريخ وفاته مش معروف.\n", "title": "بليك المحسنى"}
{"id": "26888", "url": "https://arz.wikipedia.org/wiki?curid=26888", "text": "احمد شفيق\n\nالفريق احمد شفيق هو عسكرى و سياسى مصرى كان رئيس وزرا مصر، اتولى الوزارة يوم 29 يناير سنة 2011 بعد بداية ثورة 25 يناير فى محاولة من الرئيس السابق محمد حسني مبارك أنه يمتص غضب الشارع بإقالة حكومة احمد نظيف وتشكيل حكومة جديدة بقيادة احمد شفيق اللى كانت له سمعة طيبة فى الوزارة المُقالة لما كان وزير الطيران المدني من سنة 2002 لغاية 2011.\nاستقال من رياسة الوزرا يوم 3 مارس سنة 2011 بعد ما فضل لمدة تلاتين يوم بس. وكلف بعده المجلس العسكري الحاكم الدكتور عصام شرف بتشكيل الوزارة الجديدة.\n\nإتولد ف القاهره يوم 25 نوفمبر سنة 1941 و إتخرج من الكلية الجوية سنة 1961 واشتغل بعدها ظابط طيار فى القوات الجويه المصريه .\n\nأخد زمالة كلية الحرب العليا من أكاديمية ناصر العسكرية العليا و زمالة كلية الحرب العليا للأسلحة المشتركة فى باريس، و أخد دكتوراه فى الفلسفة فى الاستراتيجية القومية للفضاء الخارجي. ف الفترة من سنة 1984 لسنة 1986\n\nاحمد شفيق حارب ف حرب الاستنزاف (1967-1970)، و مسك وظيفة قائد قاعده جويه. و خلال حرب أكتوبر 1973 كان طيار مقاتل و يعتقد إن شفيق دمر طيارتين إسرائيليتين يوم 14 أكتوبر 1973 و أخد ميداليات بسبب شغله \nمن سنة 1984 لسنة 1986 كان ملحق عسكرى فى سفارة مصر فى ايطاليا ، وفى سنة 1986 رجع لشغله فى عمليات القوات الجويه المصريه برتبة عميد اركان حرب طيار قائد اسراب مقاتلات ميج-21 وكان ليه دور كبير فى السيطرة على احداث الامن المركزى .\n\nسنة 1991 إتعين رئيس أركان القوات الجوية المصرية و بعدها قائد للقوات الجوية ف ابريل سنة 1996 و فضل ف منصبه حوالى 6 سنين ، و تعتبر دى من أطول الفترات اللى قضاها أى قائد لالقوات الجويه المصريه.\n\nسنة 2002 إتعين وزير للطيران المدني لحد سنة 2011 لما يوم 29 يناير سنة 2011 كلفه الرئيس حسنى مبارك بتشكيل حكومة جديد بعد اقالة حكومة احمد نظيف ف محاولة لامتصاص غضب الشارع المصري، لكن المصريين فضلوا ينظموا فى مسيرات واحتجاجات لغاية ما اجبروا حسني مبارك على إنه يسيب الحكم، واستلمت القوات المسلحة الحكم و خلت احمد شفيق برضه رئيس حكومة لتسيير الاعمال لغاية ما يتعدل الدستور وتتشكل حكومة جديدة تضم كل القوى السياسية فى الشارع المصري.القوى السياسيه و اغلب المصريين رفضوا استمرار حكومة احمد شفيق و فضلوا ينظموا مسيرات واحتجاجات عشان يسقطوا حكومة احمد شفيق , اللى كانوا شايفينه جزء من النظام السابق و شافوا انه معملش اى تحقيق فى جرايم ضرب المتظاهرين بالرصاص و انتشر كلام و صور لحركات مشبوه بتحصل فى مقارات مباحث امن الدولة للتخلص من ملفات و مستندات بتاعة مسؤلين كبار فى النظام السابق و استمترت الاحتجاجات و قررت القوى الوطنيه انها تنظم مليونيه فى كل مصر لاسقاط الحكومة فى 4 مارس, لكن فى يوم 3 مارس المجلس الاعلى للقوات المسلحة قبل استقالة احمد شفيق وكلف د. عصام شرف وزير النقل السابق , اللى له تأييد شعبى تشكيل الوزارة الجديدة.\n\nيوم 2 مارس سنة 2011 طلع احمد شفيق فى برنامج تلفيزيونى على الهوا مع يسرى فوده و حمدى قنديل و علاء الأسوانى ، اتهمه فيه علاء الأسوانى إنه من رجالة مبارك ، و رد احمد شفيق (أنا حاربت و أتلت و اتأتلت و عملت كل حـــــاجة) . تانى يوم استقال احمد شفيق من رياسة الوزرا يوم 3 مارس سنة 2011 بعد ما فضل لمدة تلاتين يوم بس. \nلف بعده المجلس العسكري الحاكم الدكتور عصام شرف بتشكيل الوزارة الجديدة.\n\nاحمد شفيق رشح نفسه فى انتخابات رياسة مصر سنة 2012 ، وفاز بأصوات كتيره أهلته للدخول فى جولة اعاده ضد مرشح الاخوان المسلمين محمد مرسى بس بعد ظهور النتايج و خسارة احمد شفيق ق فى انتخابات الرياسه ساب مصر و راح مع بناته التلاته ابو ظبى.\n\nيوم 24 سبتمبر سنة 2012 عمل احمد شفيق حزب سياسى اسمه حزب الحركة الوطنية المصرية .\n\n\nhttp://www3.youm7.com/News.asp?NewsID=686553&SecID=65&IssueID=168\n\nhttp://www.youtube.com/watch?v=Zw8UfW2nkgU&feature=related\n\nhttp://www.youtube.com/watch?v=C3QAuIa_5ck&feature=related\n\nhttp://www.youtube.com/watch?v=d-LJ6OgFxXQ\n\nhttp://www.youtube.com/watch?v=tdUVK7-H5dM&feature=related\n\nhttp://www.youtube.com/watch?v=HypYxZkoOyg\n\nhttp://www.youtube.com/watch?v=CxntDscznfA\n\nhttp://shorouknews.com/news/view.aspx?cdate=24052012&id=0ee4c77f-31a4-40b0-9b6d-06378bbcf8dd\n", "title": "احمد شفيق"}
{"id": "26895", "url": "https://arz.wikipedia.org/wiki?curid=26895", "text": "احمد بن طولون\n\nاحمد بن طولون ( سامرا، ميسوبوتاميا، 835 - القطائع، مصر، 884 ) ، امير من اصل قبجاقى مؤسس الدوله الطولونيه فى مصر. استقل بمصر و خلعها من الحكم العباسى سنة 877 و بكده مصر تحضع للاتراك لأول مره من سنة 30 قبل الميلاد بعد ما احتلها الرومان و البيزنطيين و العرب.\n\nاتولد احمد بن طولون فى مدينة سامرا فى العراق دلوقتى و كان اصله مش عربى لكن كان من قبايل الترك القبجاق. قبل ما يتولى احمد بن طولون حكم مصر كانت مصر ولايه عباسيه بيعين العباسيين اللى كانوا عايشين فى بغداد او سامرا ولاه عليها عشان يجمعوا لهم غلة مصر و الجزيه ( الخراج ). احمد بن طولون وصل مصر و هو عنده تلاته و تلاتين سنه كوكيل لجوز امه \" باياك \" اللى عينه الخليفه العباسى والى على مصر ، فالعاده كانت أياميها إن الخلفا العباسيين يعينوا والى على مصر لكن الوالى ماكانش بيروح مصر لكن بيعيش فى مدينة سامرا مركز الخلافه وقتها و يبعت وكيل ليه يحكم بالنيابه عنه. بكياك بعت ابن مراته احمد بن طولون على مصر عشان ينوب عنه لكن باكياك اتقتل و كان المفروض ان احمد بن طولون يتعفى من شغلته لكن الخليفه عين \" باركوج \" والى على مصر بدل بكياك و باركوج كان ابو مرات احمد بن طولون فعينه نايب عنه فى حكم مصر ففضل احمد بن طولون فيها.\n\nاحمد بن طولون كان عنده كفاءه اداريه و عسكريه كبيره ، و بعد ما استقر فى مصر قدر لأول مره من وقت الفتح العربى لمصر (640-642) إنه يعمل من مصر دوله قويه متحضره ليها سياده و استقل بيها سنة 877 ، و وقف عملية نهب غلتها و فلوسها و ما بقتش تابعه للحكم العباسى غير اسمياً بس. و بعد ما استقر راح بجيش على الشام و وصل لطرسوس و الفرات و حارب جيوش العباسيين و البيزنطيين و امتدت دولته من ليبيا لغاية حدود الدوله البيزنطيه فى اسيا الصغرى و من نهر الفرات لغاية شلال النيل الأولانى ، و دى عادة عبر التاريخ كانت حدود الامبراطوريه المصريه وقت ما بتكون مصر قويه.\n\nبعد ما مصر خرجت من طوع المستعمرين بقى خيرها ليها و لأهلها و نجح احمد بن طولون فى إدارة مصر بطريقه كويسه فإنتشر فيها الرخاء و كبرت مواردها الاقتصاديه و انتشر العمران فى نواحيها و بقت دوله متحضره شعبها بيعيش فى رخاء و استقرار اقتصادى ما شافوهوش من قرون. من أهم الحاجات اللى ميزت احمد بن طولون هو نشره للعدل بين الرعيه بغض النظر عن الدين او الجنس. المسلمين و المسيحيين و اليهود فى دولة ابن طولون كانوا متساويين فى الحقوق و الواجبات. و من ناحيه تانيه ابن طولون حرص على انه يخفف على المصريين الضرايب فلغى كذا نوع من الضرايب منها ضريبة \" المعاون \"اللى فرضها العباسيين عليهم ، و اهتم بحال الفلاحين و تحسين اوضاعهم. و برغم كده ، او بالأحرى بفضل كده، قدر يجمع خراج اكتر بكتير من الخراج اللى كان بيطلعه ولاة المستعمرين الظلمه اللى قبله بالقهر و التعسف و الجور.\n\nاحمد بن طولون عاش سنتين فى دار الإماره فى مدينة العسكر و بعدين بنا عاصمه جديده هى مدينة القطائع و كانت بتمتد مابين موقع جامع بن طولون و سفح جبل المقطم عند موقع قلعة الجبل ، و من \" مهد الراس \" اللى اتسمى بعد كده \" مشهد زين العابدين \" لحد \" الرميله \" تحت موقع القلعه.\n", "title": "احمد بن طولون"}
{"id": "26901", "url": "https://arz.wikipedia.org/wiki?curid=26901", "text": "عصام شرف\n\nعصام عبد العزيز شرف هوا سياسى مصرى و كان رئيس وزرا مصر من 3 مارس 2011 لحد يوم 21 نوفمبر 2011 بتكليف من الخونتا العسكريه الحاكمه فى مصر من يوم 11 فبراير 2011 بعد قبول استقالة احمد شفيق فى نفس اليوم.\n\nعصام شرف خريج هندسة القاهرة و أخد ماجستير و دكتوراه من امريكا. و ليه أكتر من 140 بحث فى مجال الطرق. و كان وزير النقل فى مصر فى اول حكومه شكلها الدكتور احمد نظيف سنة 2004 واستقال منها فى شهر ديسمبر 2005 سنة.\n\nعصام شرف شارك فى الثوره اللى إبتدت يوم 25 يناير سنة 2011. و فى 3 مارس كلفته الخونتا العسكريه بتشكيل حكومه جديده بعد ما استقال احمد شفيق بسبب ضغط المتظاهرين.\n\nالخبرا بيقولو ان عصام شرف رئيس وزرا تحت حكم خونتا عسكريه و مالهوش صلاحيات حقيقيه.\n\nشرف معارض تطبيع العلاقات بين مصر و اسرائيل و شايف إن حل المشاكل بين الاسرائيليين و الفلسطينيين شرط للتعاون بين مصر و اسرائيل.\n\n", "title": "عصام شرف"}
{"id": "26903", "url": "https://arz.wikipedia.org/wiki?curid=26903", "text": "رئيس وزرا مصر\n\nرئيس وزرا مصر هو رئيس السلطه التنفيذيه فى مصر. و حسب دستور مصر ، رئيس الوزرا هو زعيم أكبر حزب سياسى فى برلمان مصر.\n", "title": "رئيس وزرا مصر"}
{"id": "26904", "url": "https://arz.wikipedia.org/wiki?curid=26904", "text": "احمد شفيق (توضيح)\n\n", "title": "احمد شفيق (توضيح)"}
{"id": "26909", "url": "https://arz.wikipedia.org/wiki?curid=26909", "text": "جامعة بورديو\n\nجامعة پورديو هيا جامعه فى مدينة ويست لافاييت ، ولاية انديانا ، فى امريكا ، إتأسست يوم 6 مايو سنة 1869. إتبرع بالأراضى و الاموال رجل اعمال من لافاييت اسمه جون بوردو 1 علشان انشاء كلية ل لعلوم ، والتكنولوجيا ، و الزراعه على اسمه.\n", "title": "جامعة بورديو"}
{"id": "26915", "url": "https://arz.wikipedia.org/wiki?curid=26915", "text": "اورنچ مصر\n\nاورنچ مصر هيه اول شركة تقدم خدمات الموبايل فى مصر، وابتدت شغلها فى 4 مارس 1998 تحت اسم موبينيل.\n\nاورنچ مصر هيه اول شركه فى مصر والشرق الأوسط واخدة شهادة الأيزو 14001 وكمان خدت تجديد للشهادة دى لخمس سنين ورا بعض، دا غير ان اورنچ مصر كمان واخدة شهادة OHSAS 18001.\n\n4,575 موقع\n34 محطة إرسال واستقبال قاعديه Mobile BTSs، والمحطات دى فيها:\n\nوحدات للغى صدى الصوت على كل السويتشات.\nجهاز بيحسن الصوت لأقصى درجة EFR عشان الصوت يبقى أوضح. \nأرايل على اعلى مستوى من التقدم.\n\nاورنچ مصر كانت هيه اول شركة للموبايل GSM فى مصر توصل خدماتها لـ:\n\nمحطات مترو الأنفاق إللى اورنچ مصر ركبت ركبت فيها 17 ميكرو-محطة إرسال واستقبال قاعدية (Micro BTSs) عشان تغطى بيها كل محطات المترو فى مصر. \nاورنچ مصر بتغطى أكتر من 99% من سكان مصر. وعدد زباينها وحدها وصل لـ30 مليون مشترك وبكدا تكون هيه رقم واحد بين شركات الموبايل المصرية. \nاورنچ مصر بتربطها اتفاقيات دولية للتجوال مع 348 مشغل فى 135 بلد فى العالم.\n\nاورنچ مصر اول شركة من شركات الموبايل فى مصر\n\n", "title": "اورنچ مصر"}
{"id": "26919", "url": "https://arz.wikipedia.org/wiki?curid=26919", "text": "ياسمين لافيت\n\nياسمين لافيت (Yasmine Lafitte) ممثلة بورنوجرافية مغربية اتولدت يوم 1 اكتوبر 1973 فى بلدة طاهر سوق بتاونات فى المغرب ، اسمها الحقيقى حفيظة الخبشى (Hafiza El-Khabshey) وكانت هاجرت مع اهلها لفرنسا لما كان سنها خمس شهور واستقروا فى مدينة بورج-اون-بريس بمقاطعة أين .\n\nياسمين لافيت اشتغلت فى الاول مساعدة تمريض ، بعد كده خدت الجنسية الفرنسية لما اتجوزت الممثل والمنتج البورنوجرافى أوليفييه لافيت (Olivier Lafitte) اللى كان اكتشفها وقدمها الاول كموديل عريان علشان تظهر على غلاف مجلة Hot Video ، وفى سنة 2004 مضت عقد احتكار مع شركة V.com لإنتاج الافلام البورنوجرافية ، لكنها فى نفس الوقت كانت بتشتغل لحساب شركة JTC .\n\nفى شهر سبتمبر 2006 مضت ياسمين لافيت عقد احتكار مدته 18 شهر مع شركة Marc Dorcel ، وكانت وقتها هى الوجه الجديد فى الافلام اللى بتنتجها الشركة بعد الممثلات البورنوجرافيات لورا سينكلير (Laure Sainclair) و ميلانى كوستى (Melanie Coste) و بريسيلا سول (Priscila Sol) و اوكسانا (Oksana) .\n\nياسمين لافيت مثلت أكتر من 40 فيلم بورنوجرافى أهمهم Story of Yasmine و Yasmine - Les Trottoirs de l'est و Yasmine A La Prison De Femmes و Yasmine and the Masseuses و Flight No DP 69 (Dorcel Airlines) و French Connexion و Yasmine a l'ecole d'infirmieres و Yasmine - Bordel De Luxe و Russian Institute - Lesson 10 و Casino - No Limit\n\nياسمين لافيت اشتغلت مدرسة للسكس فى المجلة البورنوجرافية FHM وده عن طريق صورها العريانة والمقال اللى بتكتبه للمجلة كل شهر .\n\nفى سنة 2007 مثلت ياسمين لافيت دور صغير فى الفيلم اللبنانى الفرنساوى Un homme perdu للمخرجة اللبنانية دانيال عربيد (Danielle Arbid) واللى كان اترشح لمهرجان كان السينمائى الدولى فى سنة 2007 وفاز بأكتر من جايزة .\n\nفى يوم 22 مايو 2008 اتسببت ياسمين لافيت فى ضجة كبيرة لما كانت موجودة فى مهرجان كان السينمائى الدولى وهى لابسة فستان قصير جدا وماكانتش لابسة تحته أى ملابس داخلية . وعملت أكتر من كده بأنها فى وقت ماكانت ماشية على السجادة الحمرا اللى مشى عليها مشاهير نجوم فن السينيما فى العالم كله على مر التاريخ ، فاجئت الكل بأنها رفعت ديل الفستان علشان تعرى الفالفا بتاعتها قدام كل الجماهير والفنانين وعدسات المصورين وكانت بتضحك دون أى مبالاة بالتصرف المشين اللى عملته .\n\nفى سنة 2008 جددت ياسمين لافيت عقدها مع شركة Marc Dorcel ، وبقت هى والممثلة البورنوجرافية ميليسا لورين (Melissa Lauren) النجمتين السوبر للشركة .\n\nفى شهر فبراير 2009 فسخت ياسمين لافيت عقدها مع شركة Marc Dorcel وأعلنت اعتزالها تمثيل الأفلام البورنوجرافية ، وأسست شركة جديدة لإنتاج الافلام البورنوجرافية بإسم Alko Productions فى مدينة ليون وأعلنت أنها هاتتفرغ لإنتاج الأفلام البورنوجرافية وبس .\n\nفى سنة 2011 عملت مقابلة مع مجلة Les Inrocks قالت فيها أن الممثلات البورنوجرافيات مابيدخلوش المجال ده بالصدفة وإنما بيدخلوه بعدما بيتعرضوا لصدمات ، وكمان اشتكت من استغلال المنتجين للممثلات دول .\nياسمين لافيت كسبت الجوايز دى :\n\n", "title": "ياسمين لافيت"}
{"id": "26920", "url": "https://arz.wikipedia.org/wiki?curid=26920", "text": "قضيب الراجل\n\nقضيب الراجل او القضيب هو العضو المسئول عن التبول وبرضو التناسل عند الانسان الراجل، وده عن طريق دخوله جوه المهبل بتاع الانثى.\n", "title": "قضيب الراجل"}
{"id": "26921", "url": "https://arz.wikipedia.org/wiki?curid=26921", "text": "خونتا عسكريه\n\nالخونتا العسكريه (Military Junta) هو نظام حكم بيقوده مجلس عسكرى بيتكون من ظباط جيش. كلمة خونتا Junta جايه من الاسبانى و البرتغالى و معناها \" مجلس \" او \" مجلس اداره \". الخونتا العسكريه بتكون مهمتها المحافظه على البلد و التصدى لمحاولات زعزعة استقرارها فى فتره انتقاليه مابين سقوط نظام حكم و قيام نظام حكم جديد لمنع انهيار كيان البلد كدوله ، و ممكن فى فترة سيطرتها انها تشكل حكومه مدنيه بيقودها رئيس وزرا و وزرا مدنيين او تسمح بوجود برلمان لكن فى الواقع الخونتا هى اللى بتأمر و بتسيطر لمنع زعزعة الاستقرار. انتشرت نظم الخونتا العسكريه فى امريكا اللاتينيه فى فترة الديكتاتوريات زمان. مصر هى اخر بلد فى العالم اتحكمت عن طريق خونتا عسكريه ابتداء من 23يوليو 1952ومرورا ب 11 فبراير 2011 بعد زوال حكم الرئيس حسنى مبارك لغاية ماتم انتخاب رئيس جمهوريه اتنصب فى 30 يونيه 2012. فى فيجى بتتسمى الخونتا الحاكمه \" المجلس الاعلى للقواد \" و فى مصر \" المجلس الاعلى للقوات المسلحه \".\n\n", "title": "خونتا عسكريه"}
{"id": "26928", "url": "https://arz.wikipedia.org/wiki?curid=26928", "text": "ازمة عيش المنيا 2011\n\nازمة عيش المنيا سنة 2011 هى أزمة عيش حصلت فى مدينة المنيا فى صعيد مصر فى بدايات شهر مارس 2011 بعد ما حصل نقص فى العيش. فى 4 مارس 2011 خرج اهالى قرية صفط اللبن التابعه لمركز المنيا و راحوا على الطريق الزراعى مصر - اسوان و سدوه و منعوا العربيات انها تعدى فيه كإحتجاج على نقص العيش و مطالبتهم بتزويد القريه بكميات اكبر من العيش ، و نددوا بمواعيد وصول العيش اللى بيتخبز فى افران مدينة المنيا بعد ما نقص المحافظ شوال من كل فرن فى كل القرى نتيجه لمواجهة نقص القمح فى مصر و ارتفاع تمنه بعد احداث ثورة مصر سنة 2011 حيث مبقاش فاضل منه فى الشون غير كميه متكفيش غير شهرين. بطبيعة الحال قلة العيش بسبب شح القمح حاتتسبب فى ارتفاع انواع الاكل التانيه و كمقدمه ارتفعت اسعار الفراخ و البيض فى مصر.\n\nمتظاهرين العيش اللى لسه مش دريانين بنقص القمح فى مصر رددوا هتافات ضد محافظ المنيا و طالبوا بإستقالته و قالوا انه كمان بيخدعهم بوظايف وهميه متموله من صندوق الخدمات. حاولت قوات الامن إنها تفتح الطريق لكن الأهالى اتصدوا للمحاولات بقوه. بتعتبر المظاهرات دى اول علامات حصول ازمة عيش كبيره فى مصر كتابع من توابع أحداث الهيجان الثورى اللى حصل فى مصر و سقوط نظام حسنى مبارك فى فبراير 2001 و حصول خلخله اقتصاديه كبيره حايظهر اثرها فى غضون شهور.\n\n", "title": "ازمة عيش المنيا 2011"}
{"id": "26931", "url": "https://arz.wikipedia.org/wiki?curid=26931", "text": "التعدى على اثار مصر 2011\n\nالتعدى على اثار مصر سنة 2011 هى عمليات نهب و تدمير و سرقه حصلت فى نواحى مصر ضمن احداث ثورة مصر سنة 2011. فى يناير 2011 قامت مظاهرات فى مصر ضد حكم الرئيس حسنى مبارك انتهت بزوال حكمه فى 11 فبراير 2011. الأحداث دى اتخللتها حوادث اجراميه مؤسفه مش بتعبر بس عن الاجرام لكن كمان عن الجهل و اللا مبالاه بتاريخ مصر وقيمة اثارها. من الاعتداءات دى كان الاعتداء على اثار مصر الفرعونيه و الاسلاميه و تدميرها و سرقتها. من 25 يناير 2011 احتشد مصريين بأعداد ضخمه فى ميدان التحرير للمطالبه بسقوط نظام حسنى مبارك ، و إكمن المتحف المصرى فى ميدان التحرير بقى موقفه خطير و معرض للحرق او النهب. المتحف المصرى جواه تاريخ مصر و كنوزها و موميوات أعظم ملوكها و كنوز توت عنخ امون و غيرها. كل المهتمين بأثار مصر و تاريخها حطوا ايديهم على قلوبهم من التفكير فى الكارثه اللى ممكن تحصل خاصة مع انتشار الجهالات و انعدام الوعى الأثرى و التاريخى بين كتير من مصريين بدايات القرن الواحد و عشرين. و فعلاً اتعرض المتحف لعمليات اعتداء ، ففى صبحية 29 يناير 2011 اكتشف زاهى حواس وزير الدوله لشئون الاثار وقتها عن طريق كاميرات المتحف ان فيه تحف اثريه متبعتره هنا و هناك على ارضية المتحف و اكتشف ان فيه تحف اتكسرت. بعد مراجعه مبدئيه فى سجلات المتحف اتبين ان 8 حتت اثريه اختفت من الفتارين اللى اتكسرت ، منهم اربع حتت اتلاقوا مرميين بره المتحف. لكن لسه التقرير النهائى ما خلصش و هيوضح عدد التحف اللى اتنهبت. اثار تانيه كتيره مش فى المتحف اتنهبت من المخازن المتحفيه و المقابر الفرعونيه و فيه اثار اتدمرت بالكامل منها مقبرة \" كن آمون \" فى تل المسخوطه فى الاسماعيليه اللى دمرها المعتدين على تاريخ مصر بالكامل ، و دى كانت مقبره فريده و الوحيده اللى بترجع للاسره 19 فى المنطقه.\n\nلغاية دلوقتى معروف ان 6 مخازن متحفيه اتعرضوا للنهب و منها مخزن \" القنطره شرق \" فى سينا اللى اتسرقت منه صناديق مليانه تحف اثريه ، و اتعرضت مخازن مقابر سقاره لكذا هجوم فى مدة 10 تيام بس ، و كسر المعتدين اقفال المقابر ، و هاجموا مخزن بعثة متحف متروبوليتان فى دهشور ، و مخزن \" دى مورجان \" ، و مخزن العلامه \" سليم حسن \" فى الجيزه و كسر المعتدين اللى كانوا متسلحين ابوابه فى 1 مارس ، و حصلت اعتداءات على مخازن تل بسطه ، و مخازن وادى فيران فى شرم الشيخ فى جنوب سينا.\n\nدمر النهيبه كمان مقبرة \" إيمبى \" جنب تمثال ابو الهول فى الجيزه ، و حاولوا يدمروا مقابر تانيه فى الجيزه ، و سرقوا حتت من الباب الوهمى بتاع مقبرة \" حتب كا \" و غيرها من مقبرة \" بتاح شبسس \" فى ابو صير و حاولوا يسرقوا تمثال رمسيس التانى فى المحجر الاثرى فى جنوب اسوان و حاولوا يكسروه الاول لحتت عشان يقدروا ينقلوه اكمن وزنه 160 طن و طوله 6 امتار. و اعتدواعلى اثارات منطقة \" نخن \" ، و حاولوا يدمروا و ينهبوا اثار منطقة \" ابيدوس \" . فى منطقة الهرم اعتدى الاهالى جنب هرم \" مرنرع \" فى جنوب سقاره و فى جنوب مصطبة فرعون على الاراضى الاثريه و بنوا عليها مبانى عشان تسهل لهم عمليات الحفر تحتها لسرقة اثارها ، و فيه تقارير بينت ان عمليات حفر لسرقة الاثار المدفونه حصلت فى اسكندريه و الاسماعيليه و الواحات البحريه و الشرقيه و ابو صير و دهشور.\n\nفى منطقة جبل الحوطا فى ديروط دمر المصريين لوحه نادره لإخناتون و ما إتبقاش منها غير جزء بسيط. دى مش اول مره يدمر فيها المصريين لوحات لإخناتون فى المنطقه اللى فيها محاجر بيستخدم فيها الديناميت و اللى اتسببت فى تدمير 14 لوحه.\n\nفى 4 مارس اتقبض على غفير عماره و عامل بازار كانوا بينقلوا حتتين اثار من الاقصر للغردقه عشان يبيعوها للسياح، منها تمثال فرعونى لست قاعده على عرش كانوا مخبينه فى شوال.\nاثار مصر الاسلاميه اللى بترجع لفترة العصور الوسطى اتعرضت هى كمان للنهب و التخريب ، و اتدمرت 6 مواقع اثريه اسلاميه بالكامل. دمر المعتدين كراكون حى الجماليه الاثرى و حرقوه بالكامل. الكراكون ده كانت من مهماته منع دخول العربيات شارع المعز لدين الله اعرق شوارع مصر التاريخيه اللى مالهوش مثيل فى كل العالم. الشارع ده كان مهمل لسنين طويله و كانت مبانيه الاثريه فى حاله وحشه جداً و قربت تضيع لكن فى عهد وزير الثقافه فاروق حسنى اترممت المبانى و اتوضب الشارع و بقى شكله يليق بتاريخه و بمكانته الاثريه النادره. بعد تدمير الكراكون اقتحمت الاوتوموبيلات الشارع من تانى فى غوغائيه و رجع الشارع لشكله القديم المشين لتاريخ مصر. و فى طنطا دمر المعتدين سبيل \" على بيك الكبير \" اللى بيعتبر من اهم حكام مصر ، و كسروا شبابيكه و موبيلياته و بوابته الحديد ، و اتلقت حتت من الشبابيك الاثريه القيمه مع بياع سريح فى المنطقه ، و ده بيبين انتشار الجهل و الغبا فى مصر الحاليه ، حيث ان اللى كسر الشبابيك اللى ماتتقدرش بمال باعها لبياع سريح و هو بدوره كان بيدور على جاهل تانى عشان يبيعهاله فيستخدمها فى بيته او لبنا عشة فراخ مثلاً. و اتعرضت وكالة كوم الناضوره لهجمات المعتدين و اتدمرت اجزاء منها ، و وكالة الجداوى فى اسنا ، و خان الزكارشه اللى جواه مجموعة نادره من البيوت التاريخيه الاثريه ، خان الزكارشه اتهاجم عن طريق 50 واحد ماسكين فى ايدهم اسلحه. و فى 14 فبراير اعتدت مجموعه تانيه على بوابة \" وكالة الحرمين \" فى حى الحسين فى القاهره.\n\nفى منطقة الدويقه و بالتحديد فى المعدسه فى شارع عبد المنعم رياض استخدم ساكن من السكان الديناميت لحفر نفق عمقه 12 متر تحت بيته عشان يدور على اثار اسلاميه و سمع سكان الحى دوى انفجارات و وقعت صخرة ضخمه من صخور الدويقه اللى لو وقعت بفعل تفجيرات الديناميت ممكن تقتل أعداد من السكان.\n\nعمليات الاعتداء على كنوز مصر الاثريه و نهبها و تدميرها وصلت كمان لدار المحفوظات بتاع وزارة الماليه ، و هناك اختفت مجموعات نادره من المقتنيات ، منها 45 الف ورقة بنكنوت من عصر محمد على باشا ، و ضاعت 8 حجج ملكيه لمحمد على و الخديوى اسماعيل و نوبار باشا و الملك فاروق و الملك احمد فؤاد ، وفوق ده ضاعت كمان كتب تاريخيه قيمه عن الجوامع الاثريه. لغاية دلوقتى ماحدش عارف المقتنيات و الكتب دى راحت فين و لا مصيرها ايه.\n\nو لغاية دلوقتى هو ده المعروف عن الاثارات و التحف اللى اتنهبت او اتدمرت و بتتعمل دلوقتى تقارير عشان تتضح الصوره المفجعه اكتر.\n\nفى فجرية السبت 18 مارس 2011 هجم نهيبه مسلحين على مخزن البعثه الألمانيه فى البر الغربى فى الأقصر، واقتحموا المخزن وسرقوه.\n\nمنظمة اليونيسكو عبرت عن قلقها و اعتبرت اثار مصر فى خطر بسبب اعمال النهب السايده فى مصر من بداية ثورة 2011.\n\nفى ثورة 1919 رغم ان مصر ما كانتش متقدمه اياميها و رغم ان الثورة كانت اعم و اضخم لكن مفيش حد من المصريين اعتدى على اثارها او دمرها او حتى فكر يعمل كده. اياميها المصريين كانوا فخورين بحضارة اجدادهم و تاريخ بلدهم و بالعكس احيت فيهم الثوره المشاعر القوميه و الاحساس بالفخر بتاريخ مصر و امجادها القديمه زى ما عبر ابن ثورة 1919 محمود مختار فى تمثاله نهضة مصر.\n\n", "title": "التعدى على اثار مصر 2011"}
{"id": "26949", "url": "https://arz.wikipedia.org/wiki?curid=26949", "text": "حرق كنيسة الشهيدين فى صول\n\nحرق كنيسة الشهيدين فى صول ، هى حادثة اعتداء على كنيسه للقبط فى قرية صول فى مركز أطفيح اللى تبع محافظة حلوان فى جنوب القاهره يوم 5 مارس 2011 و اتقتل شخصين. القصه بتقول ان كان فيه علاقة حب بين واحد مسيحى و واحده مسلمه فى حلوان خلت الاسرتين يزعلوا و قامت خناقه ما بين الطرفين وصلت لحد طخ بعضهم بالنار فإتقتل ابو البنت و هو مزارع و اتقتل وياه تاجر فاكهه. بعد ما اتدفن المقاتيل اتجمعت اعداد كبيره من اهالى أطفيح و راحوا على كنيسة الشهيدين عشان يحتجوا على علاقة الحب ما بين المسيحى و المسلمه ، و اقتحم ناس الكنيسه و ولعوا فيها النار و نهبوا اللى فيها. قوات الحمايه المدنيه و المطافى راحوا طوالى على الكنيسه عشان يطفوها و ينقذوا القسسه اللى فيها.\n\nاتجمع قبط قدام مبنى التلفزيون فى ماسبيرو للتنديد بالاعتداء اللى حصل على الكنيسه. واحد من المتظاهرين الأقباط قال ان سبب الاعتداء اشاعه عن علاقه ما بين شاب مسيحى و شابه مسلمه و طالب اهالى القريه بتسليم الشاب المسيحى و بعد ما عملوا قعده اتفق القبط و المسلمين على تهجير الشاب المسيحى و اسرته من القريه لكن المسلمين طالبوا بعد كده بتسليم الشاب و اتطور الموضع لإشتباكات بين مسلمين و اقباط و اعمال بلطجه وصلت للتهجم على الكنيسه.\n\nفى 6 مارس استمر تجمهر و اعتصام القبط المحتجين قدام مبنى ماسبيرو لليوم التانى و سدوا الطرق على كبارى 6 اكتوبر و 15 مايو و شارع كورنيش النيل و كل الشوارع اللى بتوصل لمبنى التلفزيون و فيهم فرشوا الارض بأجسامهم فى الشوارع لمنع تعدية العربيات.\n\nفى الغضون دى طالب الأنبا مرقص اسقف شبرا الخيمه الخونتا العسكريه بمساعدة قبط اطفيح لدخول قرية صول حيث ان المسلمين منعوهم من دخولها بحجة انهم مش مسلمين.\n\nاستمر تظاهر الاقباط فى يوم 7 مارس و زارهم رئيس الوزرا المكلف من الحاكم العسكرى و رفع الاقباط الصلبان و هتفوا \"عايزين حقوقنا\" كتعبير عن غضبهم من الحاله المترديه اللى بقوا عايشين فيها بسبب انتشار التطرف و التعصب الدينى فى مصر.\n\nو فى 8 مارس انضم للمتظاهرين الاف من القبط جم من نواحى مصر و هتفوا : \" عايزين حقوقنا.. عايزين حقوقنا.. محافظ حلوان لازم يمشى \" ، و \" يا طنطاوى كفاية سكوت كل يوم أقباط بتموت \" و \" ارفع رأسك فوق أنت قبطى \" و \" يا طنطاوى ساكت ليه أنت معاهم ولا إيه \" ( طنطاوى هو قومندان الخونتا العسكريه اللى مسكت الحكم فى مصر بعد حسنى مبارك ) ، و طلعوا بيان طالبوا فيه بإعادة بنا كنيسة صول اللى اعتدى عليها مسلمين و حرقوها و دمروها هى و مبنى الخدمات اللى كان جنبيها ، و طالبوا بعزل محافظ حلوان و محافظ المنيا ، و الافراج عن القسيس المحبوس \" متاؤس وهبه \" ، و ترجيع الاسر اللى طردها مسلمين من قرية أطفيح.\n\nالحادثه فى مجملها بتصور الحاله المذريه اللى بقى عايشين فيها اقباط فى مصر ، و بتوضح مدى انتشار و تغلغل التعصب الدينى فى مصر و ازاى اللى عايشين فى مصر دلوقتى مابقوش طايقين بعض لدرجة ان علاقة حب مابين اتنين من ديانات مختلفه بقت بالنسبه لناس منهم بتعتبر ضرر كبير. من الناحيه الاجتماعيه بتوضح القصه ازاى المجتمع المصرى اتخلف و بقى بدائى النزعه و ازاى بتنعدم فيه الحريه الشخصيه لدرجة ان مواطنين و اهالى بيتدخلوا فى شئون شخصيه لأفراد بطريقه شنيعه وصلت لاستخدام السلاح و الجمهره و بتبين ان مشاكل سكان مصر الحاليين مشكلة ثقافه اكتر من أى حاجه تانيه. من ناحيه تانيه الحادثه دى بتعتبر اول حادثه ليها خلفيه دينيه بعد قيام ثورة مصر سنة 2011 ، و نذير بإن مصر متجهه لحالة انعدام امن خطيره. وقت ثورة 1919 و بعدها سادت مصر روح قوميه و اتوحد المصريين مسلمين و اقباط عشان ينهضوا ببلدهم مصر مع ان مصر اياميها ماكانتش اتطورت و كانت لسه فى بدايات القرن العشرين.\n\n", "title": "حرق كنيسة الشهيدين فى صول"}
{"id": "26956", "url": "https://arz.wikipedia.org/wiki?curid=26956", "text": "التعدى على مكاتب امن الدوله فى مصر 2011\n\nاسقاط جهاز امن الدوله فى مصر 2011 ، \nهى سلسلسه من الهجمات شنها متظاهرين فى محافظاتمصر فى يوم واحد هو 5 مارس 2011 ضد مبانى مباحث امن الدوله التابعه لوزارة الداخليه المصريه. اتسببت الهجمات فى تدمير و حرق مبانى ، و الهجمات دى من توابع ثورة مصر سنة 2011.\n\nفى مدينة نصر فى القاهره اقتحم حوالى 2500 واحد مبنى امن الدوله و استولوا على وثايق رسميه. المتجمهرين كان بيقودهم اعضاء من جماعة الإخوان المسلمين فى مصر وحركة شباب العدل والمساواة وحركة 6 ابريل.\n\nوفى منطقة الشيخ زويد برضه فى القاهره هاجمت اعداد كبيره من الناس مبنى امن الدوله و حاولوا يدخلوه و حصل ضرب نار و اتدخل الجيش و منع الاقتحام.\n\nفى محافظة الجيزه هاجم المتجمهرين كمان مبانى امن الدوله فى شارع جابر بن حيان فى الدقى.\nفى مرسى مطروح فى شمال مصر اقتحم متجمهرين مبنى امن الدوله هناك و اخدوا وثايق و بعدين ولعوا النار فى المبنى و حرقوه. بعد ما حرقوا مبنى امن الدوله و كراكون مطروح هاجموا الكراكونات التانيه و مبانى الجمارك و سرقوا اسلحه من الكركونات و هربوا المحابيس و نهبوا مخازن الجمارك وسرقوا البضايع اللى كانت فيها و قدرت قوات الجيش انها تحمى مبنى مديرية الامن و مبنى المحافظه و غيرهم. المتظاهرين اللى كان فيهم سلفيين كانوا بيهتفوا : \" لا اله الا الله امن الدولة عدو الله \".\n\nاتهاجمت مبانى امن الدوله كمان فى الزقازيق فى منطقة الدلتا و فى الفيوم فى جنوب القاهره.\n\nفى اسكندريه على البحر المتوسط شن المحتشدين هجمات على مبانى امن الدوله فى حى الفراعنه هناك و رموا فيها و عليها قنابل مولوتوف و اتحرق مبنى و حرقوا عربيات البوليس فى الشوارع و حصل ضرب نار و اتصابت اعداد و اتدخل الجبش فى الاخر.\n\nحصول الهجمات دى فى يوم واحد فى نواحى مصر و عن طريق اعداد كبيره من المتجمهرين بيوضح ان عمليات الإقتحام كانت مدبره و منظمه. مصدر قضائى صرح بإن هتتعمل تحقيقات بعد ما يهدى الموقف.\n\n", "title": "التعدى على مكاتب امن الدوله فى مصر 2011"}
{"id": "26957", "url": "https://arz.wikipedia.org/wiki?curid=26957", "text": "ازليا انتيستيا\n\nازليا انتيستيا (Azlea Antistia) ممثلة بورنوجرافية امريكية اتولدت يوم 18 اكتوبر 1976 فى مدينة لوس انجليس بولاية كاليفورنيا الامريكية .\n\nازليا انتيستيا عاشت فترة كبيرة فى ولاية نيويورك ، قبل ماترجع لولاية كاليفورنيا مرة تانية وتشتغل كموديل لشركة ?Guess لصناعة الملابس .\n\nفى شهر ابريل 1998 دخلت ازليا انتيستيا فى مجال البورنوجرافى ، والغريب فى الموضوع أنها ماكانتش بتدور على فلوس او شهرة من المجال ده لأن كان هدفها لذتها الشخصية وبس ، وكانت بتستمتع قوى بممارسة الجنس الشرجى . ومثلت أكتر من 80 فيلم أهمهم Wicked Covergirls و Ripe Vol. 1 و Rainwoman 13 و Pornogothic و The Naked Truth و و Titman و Ritual و !Stop! My Ass Is on Fire و On the Street و The Seven Deadly Sins و Freshman Fantasies 17 و Trial by Copulation و Between the Cheeks و Watcher 9 و Perfect Asses و Secret Party و Busty Pom Pom Girls و Best of Fresh Hot Babes و Betting on Flesh و Cockroads و I Love Lesbians 12 و Strapped و Prettiest Tits I Ever Came Across و Tit Happens و More Bang for the Buckxxx\n\nفى سنة 2003 اعتزلت ازليا انتيستيا شغلها فى مجال البورنوجرافى ، وقالت أنها كانت مرحلة فى حياتها وانتهت بعدما شبعت من المتعة اللى كانت عايزاها من المجال ده .\n\nازليا انتيستيا اترشحت للجوايز دى :\n\n", "title": "ازليا انتيستيا"}
{"id": "26960", "url": "https://arz.wikipedia.org/wiki?curid=26960", "text": "معمر القذافى\n\nمعمر محمد ابو منيار القذافى اتولد سنة 1942 ثم انقلب علي الملك الايطالي وبعد مظاهرات الليبين و انقلاب القذافي تنح الملك واعلن الاستقالة ثم حكم ليبيا إلي أن توفي عام 2011 و عمره 69\n\nبعد خلاف معمر القذافى مع انور السادات علي اتفاقية سلام مع اسرائيل، اتدهورت العلاقات بين مصر و القذافى، فى مايو من نفس السنه اتهاجمت واتكسرت مركز البعثات الدبلوماسيه فى البلدين، و فى يونيه طرد القذافى حوالى ربع مليون مصرى كانوا بيشتغلوا فى ليبيا، و حشد القذافى مظاهرات حاولت تقتحم الحدود المصريه للوصول للقاهره لعمل اضطرابات فيها فلما اتصدى ليهم حرس الحدود امر القذافى بضرب مدينة السلوم الحدوديه المصريه بالمدافع. مصر كانت لسه طالعه من حرب اكتوبر ضد اسرائيل وبطبيعة الحال جيش مصر و امكانيتها بتتفوق على جيش القذافى و امكانياته. فى 21 يوليه 1977 إبتدت العمليات العسكريه و المعارك على حدود البلدين و دخل الجيش المصرى ليبيا و هاجم الطيران المصرى المطارات و القواعد العسكريه التابعه للقذافى ، لكن الرئيس السادات ما رضييش إن مصر تحتل ليبيا على اساس انه بس كان عايز يدى القذافى درس يوريله ان مصر اللى حاربت ضد جيش اسرائيل القوى اربع حروب فى حوالى 25 سنه مش صعب عليها انها تقهر جيشه و تحتل منطقته بسهوله، و اتدخلت اطراف دوليه و حصلت هدنه فى 24 يوليو 1977 و خلصت الحرب تانى يوم فى يوم 25 يوليه 1977 و انسحبت القوات المصريه من المدن و الاماكن اللى احتلتها فى ليبيا.\n\nثورة ليبيا سنة 2011 هى ثوره سودة نودة احداث إبتدت فى ليبيا بسلسله من المظاهرات فى الشوارع والاحتجاجات و اعمال العصيان المدنى فى يوم 15 فبراير سنة 2011 علشان تبين إعتراض الناس اللى شاركو فيها على قلة الحريات السياسيه و إنتشار الفساد ، وانعدام حرية التعبير تحت حكم معمر القذافى. و بترتبط الاحتجاجات دى مع ثورة تونس و ثورة مصر اللى هما من احتجاجات الشرق الاوسط و شمال افريقيا 2010-2011.\n\nاتطورت الثوره لصراع مسلح مابين قوات تابعه للقذافى و الثوار اللى سيطروا على مدينة بنغازى و مدن و مناطق تانيه فى ليبيا و فى 18 مارس 2011 اصدر مجلس الامن قرار بفرض حظر جوى فوق ليبيبا علشان حماية المدنيين ، و بعدها بيوم ، فى 19 مارس 2011 ، شنت فرنسا و امريكا و بريطانيا غارات على المواقع العسكريه التابعه للقذافى لوقف هجماته على المدن الليبيه اللى بيسيطر عليها الثوار وجت جماعات ارهابيه منها ثوار بنغازي فى بنغازي وفجر ليبيا فى طرابلس و فرع من فروع الدولة الاسلامية غرب ليبيا\n\nمعمر القذافى اتمسك و إتأتل ف الثوره\n", "title": "معمر القذافى"}
{"id": "26963", "url": "https://arz.wikipedia.org/wiki?curid=26963", "text": "ما زرعه الأبناء سيدمره الدهماء\n\nما زرعه الابناء سيدمره الدهماء ، عنوان مقاله نشرها الكاتب المصرى مدحت قلاده فى جورنال اليوم السابع بتاريخ 6 مارس 2011 بعد قيام ثورة مصر سنة 2011 و قبل ما يحصل استفتاء شعبى على دستور مصر الجديد فى نص مارس 2011.\n\nبيقول مدحت قلاده ان ثورة 2011 كانت ثوره حقيقيه مش مجرد انقلاب داخلى زى ما حصل فى 1952 ، و ان التيارات الدينيه حاولت تخطف الثوره من اللى عملوها ، عن طريق اللعب على المشاعر الدينيه و نشر ادعاءات هدفها تمزيق نسيج الشعب المصرى ، و ان بعد الثوره بيحاول الدهماء و الغوغاء تشويه الصوره فظهرت مناظر قبيحه و تعصب دينى و تطرف عن طريق حصول اعتداءات طائفيه بتشوه التلاحم مابين المصريين. بعد الثوره، الحريه الدينيه فضلت زى ماهى منعدمه و الاقباط لسه بيعانوا من الغبن عن طريق القوانين اللى لسه معمول بيها زى مثلاً ان شهادة المسيحى مش جايزه و نزع حضانة الام المسيحيه فى حالة اسلام جوزها.\n\nاتكلم مدحت قلاده عن الماده التانيه فى الدستور القايم و بيقول انه عنده ادله تبين اثر الماده التانيه دى على مصر و ان الماده دى لو فضلت فى الدستور الجديد حاتوصل مصر للدوله الاوتوقراطيه ، و حاتهدد امان الدوله المدنيه و ان لو حصل و وقعت مصر فى فخ الدوله الدينيه فمش حاتقدر تخرج منها ابداً.\n\nبيأكد مدحت قلاده على ان الدوله المدنيه هى الوحيده اللى بتشمل قيم المساواه و العداله و الحريه لكل سكان مصر من غير تفريق مابين شكل او لون او جنس او دين. و إن اللى بيطالب بإن الماده التانيه تفضل فى الدستور الجديد بيعتقد انه بكده بيخدم الدين رغم ان تحويل مصر لدوله دينيه حايهدد استقرار مصر و حايخلى الحركات الدينيه الموجوده تزود تطرفها الدينى و حاتتولد فى مصر اعداد كبيره من المجموعات اللى حاتزايد على المغالاه فى الدين زى ما حصل فى غزه لما خرجت تيارات اكتر تعصباً من رحم جماعة الاخوان المسلمين.\n\n\n", "title": "ما زرعه الأبناء سيدمره الدهماء"}
{"id": "26965", "url": "https://arz.wikipedia.org/wiki?curid=26965", "text": "هانا هاربر\n\nهانا هاربر (Hannah Harper) ممثلة ومخرجة ومنتجة بورنوجرافية بريطانية اتولدت يوم 4 يوليو 1982 فى مدينة بريكسهام بمقاطعة ديڤون فى انجلترا ، اسمها الحقيقى سامانثا هيدسون (Samantha Hudson) .\n\nهانا هاربر كانت طالبة متفوقة فى المدرسة ، و لما خلصت دراستها الثانوية دخلت كلية جنوب ديڤون ودرست فيها علم النفس وفنون المسرح والإعلام والرقص واشتغلت بعد كده بياعة سمك لغاية لما راحت لفندق من فنادق مقاطعة ديڤون اشتغلت فيه موظفة استقبال وعاملة بار وجرسونة . وفى سنة 2001 سافرت للندن عاصمة المملكه المتحده واشتغلت هناك موديل عريان بعدما أقنعها جوزها بكده .\n\nفى سنة 2002 اتطلقت هانا هاربر وسافرت لمدينة لوس انجليس بولاية كاليفورنيا الامريكية وهناك دخلت فى مجال البورنوجرافى لما مثلت على سبيل الهواية عدد قليل من الافلام البورنوجرافية لحساب شركة TM Video Production اللى أنتجت اول فيلم ليها كممثلة بورنوجرافية محترفة قدام الممثل البورنوجرافى بن دوفر (Ben Dover) ، بعد كده مضت عقد احتكار مع شركة Legend Entertainment وعقد احتكار تانى فى نفس الوقت مع شركة Sin City Video وده اللى خلاها تشارك فى فعاليات وكالة LA Direct Models مع عشيقها فى الوقت ده الممثل البورنوجرافى بن إنجليش (Ben English) قبل مايسيبوا بعض فى سنة 2004 .\n\nهانا هاربر مثلت أكتر من 150 فيلم بورنوجرافى أهمهم Private Performance 171 و On The Set With Hannah Harper و Hannah Harper aka Filthy Whore و Hottest Bitches in Porn و Hannah Goes To Hell و Big Wet Tits 4 و و Hannah Harper Anthology و Sexual Freak 5 و Jack's POV 11 و و Dementia 1 و Dementia 2 و Dementia 4 .\n\nهانا هاربر كانت ظهرت أكتر من مرة فى مجلات High Society و Club International ، وظهرت على غلاف عدد شهر ابريل 2002 من مجلة Penthouse وكسبت جايزة Penthouse Pet April 2002 ، وكمان ظهرت على غلاف عدد شهر مايو 2002 من مجلة Hustler .\n\nهانا هاربر اشتغلت رقاصة استربتيز فى الكباريه الخاص بالممثلة البورنوجرافية فليك شاجويل (Flick Shagwell) ، لكنها بعد مدة قصيرة بطلت المهنة دى لأنها مااستمتعتش بيها .\n\nفى أواخر سنة 2006 فسخت هانا هاربر العقد اللى كان بينها وبين شركة Sin City Video لأنها كانت عايزة تصور مشاهد السكس غير الصريح ده غير أنها كانت عايزة تكمل دراستها الجامعية فى تخصص علم النفس ، وفعلا ظهرت فى مسلسل Co-Ed Confidential اللى أنتجته قناة Cinemax وكمان ظهرت مع الممثلة البورنوجرافية نيكى نوفا (Nikki Nova) فى فيلم Busty Cops 2 من انتاج شركة Digital Entertainment .\n\nهانا هاربر اترشحت لجايزة AVN Award 2007 كأحسن مشهد سكس جماعى .\n", "title": "هانا هاربر"}
{"id": "26966", "url": "https://arz.wikipedia.org/wiki?curid=26966", "text": "اقتحام مستشفى المنيره 2011\n\nاقتحام مستشفى المنيره 2011 هو اعتداء بالسلاح الابيض تم عن طريق مجموعه من الناس فى 6 مارس 2011 بعد ثورة مصر سنة 2011. الايام الاولى من شهر فبراير 2011 شافت اقتحامات و اعتداءات كتيره على مبانى مختلفه فى نواحى مصر بعد انهيار الامن اللى كان من نتايج الثوره. فى 6 مارس و صلت الاعتداءات للمستشفيات لما اقتحمت مجموعه مستشفى المنيره فى حى السيده زينب فى القاهره و هما رافعين السكاكين و السيوف و حاولوا يعتدوا على الدكاتره. قدر عيانين يستنجدوا بالجيش فجت قوات و هرب المهاجمين. اتولى الدكاتره و الممرضين و اهالى العيانين حراسة المستشفى إكمن المهاجمين ممكن يرجعوا تانى.\n\nاقتحام مستشفى المنيره ماهواش الاعتداء الوحيد اللى حصل على مستشفيات فى فجر نفس اليوم 6 مارس اتعرضت مستشفى كفر الزيات العام لهجوم بكور نار رماها ناس جوه المستشفى على حد قول الشهود فحصلت حريقه دمرت الدورين التانى و التالت فى المستشفى.\n\nمصر بعد ثورة 2011 بقت بتحكمها خونتا عسكريه و مبقاش فيها بوليس او قوات امن و بقت معرضه لإنهيار كامل خاصة مع النقص فى الاكل و العيش و ارتفاع تمنه المتوقع انه يحصل.\n\n", "title": "اقتحام مستشفى المنيره 2011"}
{"id": "26967", "url": "https://arz.wikipedia.org/wiki?curid=26967", "text": "حريقة مستشفى كفر الزيات 2011\n\nحريقة مستشفى كفر الزيات العام سنة 2011 هى حريقه كبيره قامت فى مستشفى كفر الزيات دمرت دورين منها و قال شهود العيان ان ناس رمت فيها كور نار.\n\nقامت الحريقه فى المستشفى فجر يوم 6 مارس 2011 و هو نفس اليوم اللى حصل فيه اقتحام لمستشفى المنيره فى حى السيده زينب فى القاهره.\n\nبيقول الشهود انهم شافوا اتنين رموا كور نار جوه أود المستشفى فقامت حريقه كبيره و هرب المهاجمين على موتوسيكل. اتسببت الحريقه فى تدمير الدورين التانى و التالت و اتحرقت اود اداريه و اجهزه طبيه و اتقطعت الكهربا و اتصاب العيانين بالذعر و تم نقلهم لمستشفيات خاصه.\n\nمستشفى كفر الزيات العام مستشفى جديده حديثه كانت اتفتحت سنة 2011 و اتزودت بأجهزه طبيه حديثه للنهوض بمستوى الطب فى مصر و كلفت مبالغ كبيره.\n\n500 دكتور و ممرضه من المستشفى عملوا مظاهره نددوا فيها بالإنفلات الأمنى اللى ماحصلش قبل كده و طالبوا بحط نقطة حراسه فى المستشفى لحمايتهم و حماية العيانين اللى مالهمش حول و لا قوه\n\nبعد ثورة 2011 عم مصر الفوضى و انعدام الامان و اتهاجمت مبانى كتيره و بيوت ناس و انتشرت حالات اغتصاب البنات و بقت مصر معرضه لإنهيار عام.\n\n", "title": "حريقة مستشفى كفر الزيات 2011"}
{"id": "26977", "url": "https://arz.wikipedia.org/wiki?curid=26977", "text": "فرغلى باشا\n\nمحمد احمد فرغلى باشا. اتلقب بـ ملك القطن صاحب \" شركة فرغلى \" اكبر و انجح شركات القطن فى تاريخ مصر. راجل اعمال من اكبر رجال الاعمال فى مصر قبل ثورة 23 يوليه. بينتمى لطبقة رجال الاعمال الوطنين اللى كانوا بيهتموا بتحسين اقتصاد مصر عن طريق التجاره الشريفه.\n\nاتولد احمد فرغلى فى عيلة تجار ميسوره من مدينة ابو تيج فى صعيد مصر كانت استقرت فى مدينة اسكندريه. اخد تعليمه الابتدائى فى مدرسة الجيزويت الفرنساويه فى اسكندريه و بعدها دخل فيكتوريا كوليج و بعدها سافر انجلترا و دخل مدرسة لندن للدراسات الاقتصاديه ، لكن اضطر يرجع مصر بسبب عيا ابوه و مسك شغله و اسس مزرعة مواشى جنب المنصوره لغاية ما استدعاه ابوه فساب شغل المزرعه و ابتدا يحول مجال تجارته لتصدير القطن و دى اياميها كانت شغلانه بيحتكرها الاجانب بس و مفيهاش مصريين و خسر فى اول صفقة تصدير عملها لكن اتعلم من خسارته و بقى يصدر حوالى 0.25% من اجمالى القطن اللى بيتصدر من مصر ، لكن شويه شويه ابتدى تصديره يزيد لغاية مافى ظرف عشر سنين بقى بيصدر 15% من قطن مصر و بكده بقى اكبر مصدر للقطن المصرى.\n\nفى سنة 1935 انتخب وكيل لبورصة مينا البصل و دى كانت اول مره واحد مصرى يمسك مركز زى ده حيث ان الخواجات كانوا مسيطرين على كل المراكز الاقتصاديه الكبيره. نتيجه لنجاحاته اداه الملك فؤاد الاول رتبة بك ، و فى سنة 1941 وقت وزارة حسين سرى اخد رتبة الباشاويه.\n\nاتعرض فرغلى باشا لأزمات ماليه كتيره بسبب تذبذب اسعار القطن فى الاسواق العالميه و خسر مره مبلغ ضخم بسبب ارتفاغ تمن القطن فى بورصة نيويورك سنة 1934 ، و اتعرض لأزمه تانيه سنة 1949 ، لكن قدر دايماً انه يخرج من الازمات و يواصل نجاحاته و بقى من اكبر المساهمين فى عدد كبير من الشركات و عضو فى مجالس ادارات بنوك و مؤسسات اقتصاديه و اتوسعت شركته اللى كانت معروفه بإسم \" شركة فرغلى \" و كان مقرها فى اسكندريه و وصلت ارباحها لأرقام هايله.\n\nاكبر ازمات فرغلى باشا حصلت بعد ما قامت ثورة 23 يوليه سنة 1952 و اممت شركته ، لكن رفض انه يسيب مصر مع ان جاتله عروض ضخمه للشغل فى انجلترا لكن فضل انه يقعد فى مصر و يشتغل مستشار لمؤسسة القطن بمرتب صغير.\n\nكتب فرغلى باشا مذكراته و نشرها سنة 1984 فى كتاب سماه \" عشت حياتى بين هؤلاء \". فضل فرغلى باشا عايش فى اسكندريه و كان بيقضى وقته فى نادى سموحه و اشتهر بعربيته الرولس رويس اللى كان بيتنقل بيها و بيسوقها بنفسه و هو لابس طربوش فى شوارع اسكندريه لحد وفاته.\n", "title": "فرغلى باشا"}
{"id": "26996", "url": "https://arz.wikipedia.org/wiki?curid=26996", "text": "حكم الخونتا العسكريه فى مصر\n\nاستلم الجيش الحكم فى مصر يو م11 فبراير 2011 بعدتنحى الرئيس مبارك ووعدت بإن هيكون فيه انتخابات فى ظرف 6 شهور ، بس عدت اكتر من سنة على الميعاد اللى حطه المجلس العسكرى لنفسه عشان يسلم السلطة، فيه وجهتين نظر مسيطرين على الناس بتشرح الاسباب .وجهة النظر الاولانيه مؤمنه ان المجلس العسكرى و الشرطة سايبين و مشجعين انتشار العنف و الجرائم بتشجيع من نظام حكم مبارك ، اللى اغلب اعضاء المجلس العسكرى كانوا منه، و بيستخدموه كحجه عشان يخوفوا الناس و يخيروهم مابين الحريه و الديمقراطيه او الامان و الاستقرار زى ما حسنى مبارك حاول يعمل وقت التمانتاشر يوم فى ثورة 25 يناير لما فتح السجون و كمان شايفين ان المجلس العسكرى ساعد و دعم التيارات الدينيه و المتطرفه منها و سمح لها بتكوين احزاب واستخدمها لتقليل المد الثورى و شعبيه الثوار عند الناس و بعدين بقى بيستغل افعالهم كفزاعه للناس و تخيرهم ما بين الاستمرار فى النظام العسكرى اللى مصر عايشه فيه من ايام ثورة 23 يوليه اللى قام بها ضباط جيش بقيادة جمال عبد الناصر و الضباط الاحرار و نظام الحكم بتاعهم اللى كان مستمر لحد مبارك او دولة دينيه تحت حكم التيار الدينى. و بيقولوا ان الدلائل على كده كثيره اخرها ترشيح نايب مبارك و رئيس المخابرات الجنرال عمر سليمان اللى كان من قيادات النظام القديم ، و ان المجلس العسكرى بيعمل كده عشان يحمى نفسه و النظام حتى لو الثورة اسقطت مبارك نفس طريقة الحكم تفضل موجوده و ثابته.\n\nوجهة النظر التانيه بتقول ان المجلس العسكرى مسلمش السلطة فى الميعاد المحدد و كان مكمل فى الاحتفاظ بالسلطة بسبب انتشار العنف اللى بقى بيهدد امن مصر و ممكن يقوض الدوله المصريه نفسها اضطر المجلس تأجيل العمليه الانتقاليه. فبعد تنحى الرئيس مبارك و سقوط النظام اللى كان بيدير مصر اتزعزعت الظروف الامنيه و الاقتصاديه و السياسيه و الاجتماعيه و بقت صعبه و معقده و عمل المجلس جهد كبير لمنع تفكك الدوله المصريه و انهيارها وسط جو بينتشر فيه التطرف الدينى و محاولات التيار الدينى انتهاز فرصة القلاقل و الاضطرابات لزعزعة الأوضاع عشان يتمكن من الانقضاض على كرسى الحكم و تحويل مصر لدوله دينيه.\n\nفى 10 سبتمبر 2011 صدر فى القاهره بيان بإن نصوص قانون الطوارىء حاتطبق بالكامل فى مصر مش جزئياً بس زى ماكان الحال فى عهد الرئيس مبارك.فى نظم الخونتا العسكريه بتم محاكمة المتهمين فى محاكم عسكريه. محاكمة المتهمين تحت الأحكام العرفيه فى مصر بتم عن طريق المحكمة العسكرية العليا.\n\nنص قانون الأحكام العرفية فى مصر فى ظل حكم الخونتا العسكريه:-\n\nقانون الأحكام العرفية (12 مادة)\n\n\nيجوز اعلان الأحكام العرفية كلما تعرض الامن والنظام العام فى الدولة او فى جهة منها للخطر ، او بسبب وقوع عدوان مسلح عليها او خشية وقوعه وشيكاً ، او بسبب وقوع اضطرابات داخلية.\nكما يجوز اعلان الأأحكام العرفية لتأمين سلامة القوات المسلحة وضمان تموينها وحماية طرق مواصلاتها وغير ذلك بما يتعلق بتحركاتها وأعمالها العسكرية خارج الاراضي .\n\n\nيكون اعلان الأحكام العرفية بمرسوم يتضمن ذكر ما يأتي:\n1- الجهة التي تجري فيها الأحكام العرفية. 2- التاريخ الذي يبدأ فيه نفاذ هذه الأحكام. 3- اسم من يقلد السلطات الاستثنائية التي نص عليها فى هذا القانون عسكرياً كان ام مدنياً.\nكما يكون رفع الأحكام العرفية بمرسوم، وذلك بغير الإخلال بما هو وارد فى المادة 69 من الدستور.\n\n\nيجوز للسلطة القائمة على إجراء الأحكام العرفية أن تتخذ إما بإعلان او بأوةامر كتابية او شفوية كل او بعض التدابير التالية\n\n1- سحب الرخص لإحراز السلاح وحمله والأمر بتسليم الأسلحة على اختلاف انواعها والذخائر والمتفجرات والمفرقعات وضبطها أينما وجدت وإغلاق محال ومخازن الأسلحة.\n\n2- الترخيص بتفتيش الاشخاص والأماكن والمساكن فى أية ساعة من ساعات النهار او الليل.\n\n3- الامر يفرض الرقابة على الصحف والمطبوعات الدورية قبل نشرها ، ووفق نشرها وتداولها . والأمر بمنع صدور اى جريدة او مجلة ، وإغلاق اى مطبعة وضبط المطلوعات والنشرات والإعلانات \nوالرسومات التي شأنها إثارة الخواطر او الحض على الفتنة او الإخلال بالنظام او الامن العام.\n\n4- الامر بفرض الرقابة على الرسائل والمراسلات البرقية والهاتفية.\n\n5- تحديد موعد فتح وإغلاق المحلات العامة او بعض انواع منها وتعديل تلك المواعيد ، وإغلاق المحلات المذكورة كلاً او بعضاً.\n\n6- الامر بإعادة الاشخاص المولودين او المتوطنين فى غير الجهة التي يقيمون فيها الى مقر ولادتهم او توطنهم إذا لم يوجد ما يبرر مقامهم فى تلك الجهة ، او اشتراط أن يكون بيد كل منهم بطاقة إثبات شخصية (هوية) او إذن خاص بالإقامة.\n\n7- إبعاد غير المصريين من البلاد او الامر بحجزهم فى مكان امين إذا خشي من وجودهم على الامن والنظام العام.\n\n8- منع اى اجتماع عام وفضه بالقوة ، وكذا وقف نشاط اى نادي او جمعية وجماعة.\n\n9- منع المرور فى ساعات معينة من النهار او الليل فى كل الجهات التي أجريت فيها الأحكام العرفية او فى بعضها إلا بإذن خاص او لضرورة عاجلة بشرط إثبات تلك الضرورة.\n\n10- إخلاء بعض الجهات او عزلها.\n\n11- الاستيلاء المؤقت على وسائل النقل او على منشأة او مؤسسة عامة او خاصة او على اى محل او اى عقار او منقول. وذلك بغير إخلال بحقوق الملكية على هذه الوسائل والمنشآت والمحال والأموال ، وبحق اصحابها فى تعويض عادل.\n\n12- تكليف القادرين من الافراد بأداء اى عمل من الاعمال التي تقتضيها ضرورة قومية وذلك فى نظير مقابل عادل.\n\nولمجلس الوزراء التضييق من دائرة الصلاحيات المتقدمة للسلطة القائمة على إجراء الأحكام العرفية ، كما يجوز له أن يأذن باتخاذ اى تدبير تقتضيه ظروف الامن والنظام العام فى كل او بعض الجهة التي تجري فيها الأحكام العرفية.\n\n\nيكون تنفيذ الأوامر والنواهي الصادرة من السلطة القائمة على إجراء الأحكام العرفية بواسطة رجال الشرطة او رجال القوات المسلحة.\nويجب على كل موظف او مستخدم عام أن يعاونهم على القيام بذلك فى دائرة وظيفته او عمله.\n\n\nيعاقب من يخالف الأوامر والنواهي الصادرة من السلطة القائمة على إجراء الأحكام العرفية بالعقوبات المنصوص عليها فيها ، ولا يجوز أن تزيد هذه العقوبات على الحبس لمدة سنتين، ولا على غرامة مقدارها 500 جنيه . وذلك بغير إخلال بتوقيع عقوبة أشد يقضي بها قانون الجزاء او اى قانون اخر نافذ المفعول فى البلاد. ويجوز إلقاء القبض على المخالفين فى الحال ، وللمحكمة التي تنظر المخالفة أن تصدر قرارها بالافراج المؤقت عنهم ، بشرط تصديق السلطة القائمة على إجراء الأحكام العرفية على هذا الافراج ، بالنسبة الى الجرائم المتعلقة بأمن الدولة وسلامتها.\n\n\nتصدر الأحكام فى المخالفات المنصوص عليها فى المادة السابقة من محكمة عرفية واحدة او اكثر. ولمجلس الوزراء أن يخول السلطة القائمة على إجراء الأحكام العرفية الحق بأن يحيل الى المحكمة العرفية المذكورة بعض الجرائم التي يعاقب عليها القانون العام ، على أن تبين هذه الجرائم تفصيلاً فى قرار المجلس.\n\n\nتؤلف المحكمة العرفية المشار إليها من قاض من قضاة المحكمة الكلية رئيساً ومن اثنين من ضباط الجيش برتبة نقيب او برتبة اعلى منها. وتؤلف المحكمة من ثلاثة قضاة ومن ضابطين من الضباط العظام إذا كانت الجريمة معاقباً عليها بالحبس لمدة اكثر من سنتين.\nوتعين السلطة القائمة على إجراء الأحكام العرفية الضباط المشار إليهم. كما يعين وزير العدل القضاة ويقوم بمباشرة الدعوى أمام المحكمة العرفية عضو او اكثر من اعضاء النيابة يعينهم وزير العدل.\n\n\nيجري العمل فيما يتعلق بتحقيق القضايا التي ترفع الى المحكمة العرفية على وفق قانون الإجراءات الجنائية ، ويجوز اختصار هذه الإجراءات بأمر من السلطة القائمة على إجراء الأحكام العرفية . وتحدد المحكمة العرفية إجراءات المحاكمة أمامها مستلهمة فى ذلك القواعد الاصولية الواردة فى قانون الإجراءات الجنائية.\n\n\nالأحكام التي تصدر من المحكمة العرفية لا تقبل الطعن بأي وجه من الوجوه ، على أنها لا تصبح نهائية وواجبة النفاذ إلا بعد اعتمادها من جانب السلطة القائمة على إجراء الأحكام العرفية.\nوفي المناطق التي يعين فيها مندوب للسلطة القائمة على إجراء الأحكام العرفية، يكون لهذا المندوب اعتماد الأحكام الصادرة فيما يقع من مخالفات للأوامر التي تصدر عنه.\n\n\nللسلطة القائمة على إجراء الأحكام العرفية عند إقرار الأحكام الصادرة من المحكمة العرفية ، او حتى بعد إقرارها ، الحق دائماً فى أن تشدد العقوبة او أن تستبدل بها اقل منها ، كما أن لها سلطة وقف تنفيذ العقوبة.\n\n\nتنفيذ الأحكام الصادرة من المحكمة العرفية بنفس الطريقة التي تنفذ بها الأحكام الصادرة من المحاكم الجزائية العديدة ، ما لم ينص على خلاف ذلك من قبل السلطة القائمة على إجراء الأحكام العرفية.\n\n\nلا يترتب على أحكام هذا القانون الإخلال بما يكون لقائد الجيش او للقادة العسكريين فى حالة الحرب من حقوق وصلاحيات فى مناطق الاعمال العسكرية.\n\nوده كان بناء على استفتاء شعبى فى 19 مارس 2011 وشارك فيه الاسلاميين بقوه لدرجة انهم اسموه بغزوة الصناديق وفى النهاية تم اجراء انتخابات برلمانية - مجلش شعب ومجلس شورى - ثم انتخابات رئاسية اسفرت عن فوز محمد محمد رسى عيسى العياط\n\n= لينكات خارجيه =\n", "title": "حكم الخونتا العسكريه فى مصر"}
{"id": "26998", "url": "https://arz.wikipedia.org/wiki?curid=26998", "text": "احكام عرفيه\n\nالأحكام العرفيه او الأحكام العسكريه - Martial Law - هى مجموعه من القوانين التى تفرضها و تطبقها خونتا عسكريه ( مجلس عسكرى حاكم ) عندما تمسك الحكم و هى حاجه غير قوانين الطوارىء التى يمكن ان يفرضها نظام حكم مدنى و غير القوانين العسكريه التى تٌتطبق على العسكريين. وفى حالة سيطرة الخونتا العسكريه على بلد بتوقف العمل بالقوانين المدنيه لتفرض السيطره الكامله فى البلد و تثبت اقدامها و تتصدى لمحاولات زعزعة الوضع . الخونتا يمكن ان تعمل حظر تجول و تحقق و تحاكم المواطنين المدنين عن طريق سلطات و محاكم عسكريه و اجراءات ثانيه.\n\nمصر اتعرضت للاحكام العرفيه فى فترة احتلال الإنجليز لمصر و فى وقت الحرب العالميه الاولى لما فرض الحاكم العسكرى للمستعمرين الانجليز الاحكام دى على المصريين.\n\nفى 11 فبراير 2011 اضطر الرئيس حسنى مبارك انه يتنحى و سلم حكم مصر لخونتا عسكريه قومندانها المشير محمد حسين طنطاوى.\n\nممكن محاكمة المتهمين بالأحكام العرفيه عن طريق المحكمة العسكريه العليا.\n\nقانون الأحكام العرفية (12 مادة)\n\n\nيجوز اعلان الأحكام العرفية كلما تعرض الامن والنظام العام فى الدولة او فى جهة منها للخطر ، او بسبب وقوع عدوان مسلح عليها او خشية وقوعه وشيكاً ، او بسبب وقوع اضطرابات داخلية.\nكما يجوز اعلان الأأحكام العرفية لتأمين سلامة القوات المسلحة وضمان تموينها وحماية طرق مواصلاتها وغير ذلك بما يتعلق بتحركاتها وأعمالها العسكرية خارج الاراضي .\n\n\nيكون اعلان الأحكام العرفية بمرسوم يتضمن ذكر ما يأتي:\n1- الجهة التي تجري فيها الأحكام العرفية. 2- التاريخ الذي يبدأ فيه نفاذ هذه الأحكام. 3- اسم من يقلد السلطات الاستثنائية التي نص عليها فى هذا القانون عسكرياً كان ام مدنياً.\nكما يكون رفع الأحكام العرفية بمرسوم، وذلك بغير الإخلال بما هو وارد فى المادة 69 من الدستور.\n\n\nيجوز للسلطة القائمة على إجراء الأحكام العرفية أن تتخذ إما بإعلان او بأوةامر كتابية او شفوية كل او بعض التدابير التالية\n\n1- سحب الرخص لإحراز السلاح وحمله والأمر بتسليم الأسلحة على اختلاف انواعها والذخائر والمتفجرات والمفرقعات وضبطها أينما وجدت وإغلاق محال ومخازن الأسلحة.\n\n2- الترخيص بتفتيش الاشخاص والأماكن والمساكن فى أية ساعة من ساعات النهار او الليل.\n\n3- الامر يفرض الرقابة على الصحف والمطبوعات الدورية قبل نشرها ، ووفق نشرها وتداولها . والأمر بمنع صدور اى جريدة او مجلة ، وإغلاق اى مطبعة وضبط المطلوعات والنشرات والإعلانات \nوالرسومات التي شأنها إثارة الخواطر او الحض على الفتنة او الإخلال بالنظام او الامن العام.\n\n4- الامر بفرض الرقابة على الرسائل والمراسلات البرقية والهاتفية.\n\n5- تحديد موعد فتح وإغلاق المحلات العامة او بعض انواع منها وتعديل تلك المواعيد ، وإغلاق المحلات المذكورة كلاً او بعضاً.\n\n6- الامر بإعادة الاشخاص المولودين او المتوطنين فى غير الجهة التي يقيمون فيها الى مقر ولادتهم او توطنهم إذا لم يوجد ما يبرر مقامهم فى تلك الجهة ، او اشتراط أن يكون بيد كل منهم بطاقة إثبات شخصية (هوية) او إذن خاص بالإقامة.\n\n7- إبعاد غير المصريين من البلاد او الامر بحجزهم فى مكان امين إذا خشي من وجودهم على الامن والنظام العام.\n\n8- منع اى اجتماع عام وفضه بالقوة ، وكذا وقف نشاط اى نادي او جمعية وجماعة.\n\n9- منع المرور فى ساعات معينة من النهار او الليل فى كل الجهات التي أجريت فيها الأحكام العرفية او فى بعضها إلا بإذن خاص او لضرورة عاجلة بشرط إثبات تلك الضرورة.\n\n10- إخلاء بعض الجهات او عزلها.\n\n11- الاستيلاء المؤقت على وسائل النقل او على منشأة او مؤسسة عامة او خاصة او على اى محل او اى عقار او منقول. وذلك بغير إخلال بحقوق الملكية على هذه الوسائل والمنشآت والمحال والأموال ، وبحق اصحابها فى تعويض عادل.\n\n12- تكليف القادرين من الافراد بأداء اى عمل من الاعمال التي تقتضيها ضرورة قومية وذلك فى نظير مقابل عادل.\n\nولمجلس الوزراء التضييق من دائرة الصلاحيات المتقدمة للسلطة القائمة على إجراء الأحكام العرفية ، كما يجوز له أن يأذن باتخاذ اى تدبير تقتضيه ظروف الامن والنظام العام فى كل او بعض الجهة التي تجري فيها الأحكام العرفية.\n\n\nيكون تنفيذ الأوامر والنواهي الصادرة من السلطة القائمة على إجراء الأحكام العرفية بواسطة رجال الشرطة او رجال القوات المسلحة.\nويجب على كل موظف او مستخدم عام أن يعاونهم على القيام بذلك فى دائرة وظيفته او عمله.\n\n\nيعاقب من يخالف الأوامر والنواهي الصادرة من السلطة القائمة على إجراء الأحكام العرفية بالعقوبات المنصوص عليها فيها ، ولا يجوز أن تزيد هذه العقوبات على الحبس لمدة سنتين، ولا على غرامة مقدارها 500 جنيه . وذلك بغير إخلال بتوقيع عقوبة أشد يقضي بها قانون الجزاء او اى قانون اخر نافذ المفعول فى البلاد. ويجوز إلقاء القبض على المخالفين فى الحال ، وللمحكمة التي تنظر المخالفة أن تصدر قرارها بالافراج المؤقت عنهم ، بشرط تصديق السلطة القائمة على إجراء الأحكام العرفية على هذا الافراج ، بالنسبة الى الجرائم المتعلقة بأمن الدولة وسلامتها.\n\n\nتصدر الأحكام فى المخالفات المنصوص عليها فى المادة السابقة من محكمة عرفية واحدة او اكثر. ولمجلس الوزراء أن يخول السلطة القائمة على إجراء الأحكام العرفية الحق بأن يحيل الى المحكمة العرفية المذكورة بعض الجرائم التي يعاقب عليها القانون العام ، على أن تبين هذه الجرائم تفصيلاً فى قرار المجلس.\n\n\nتؤلف المحكمة العرفية المشار إليها من قاض من قضاة المحكمة الكلية رئيساً ومن اثنين من ضباط الجيش برتبة نقيب او برتبة اعلى منها. وتؤلف المحكمة من ثلاثة قضاة ومن ضابطين من الضباط العظام إذا كانت الجريمة معاقباً عليها بالحبس لمدة اكثر من سنتين.\nوتعين السلطة القائمة على إجراء الأحكام العرفية الضباط المشار إليهم. كما يعين وزير العدل القضاة ويقوم بمباشرة الدعوى أمام المحكمة العرفية عضو او اكثر من اعضاء النيابة يعينهم وزير العدل.\n\n\nيجري العمل فيما يتعلق بتحقيق القضايا التي ترفع الى المحكمة العرفية على وفق قانون الإجراءات الجنائية ، ويجوز اختصار هذه الإجراءات بأمر من السلطة القائمة على إجراء الأحكام العرفية . وتحدد المحكمة العرفية إجراءات المحاكمة أمامها مستلهمة فى ذلك القواعد الاصولية الواردة فى قانون الإجراءات الجنائية.\n\n\nالأحكام التي تصدر من المحكمة العرفية لا تقبل الطعن بأي وجه من الوجوه ، على أنها لا تصبح نهائية وواجبة النفاذ إلا بعد اعتمادها من جانب السلطة القائمة على إجراء الأحكام العرفية.\nوفى المناطق التي يعين فيها مندوب للسلطة القائمة على إجراء الأحكام العرفية، يكون لهذا المندوب اعتماد الأحكام الصادرة فيما يقع من مخالفات للأوامر التي تصدر عنه.\n\n\nللسلطة القائمة على إجراء الأحكام العرفية عند إقرار الأحكام الصادرة من المحكمة العرفية ، او حتى بعد إقرارها ، الحق دائماً فى أن تشدد العقوبة او أن تستبدل بها اقل منها ، كما أن لها سلطة وقف تنفيذ العقوبة.\n\n\nتنفيذ الأحكام الصادرة من المحكمة العرفية بنفس الطريقة التي تنفذ بها الأحكام الصادرة من المحاكم الجزائية العديدة ، ما لم ينص على خلاف ذلك من قبل السلطة القائمة على إجراء الأحكام العرفية.\n\n\nلا يترتب على أحكام هذا القانون الإخلال بما يكون لقائد الجيش او للقادة العسكريين فى حالة الحرب من حقوق وصلاحيات فى مناطق الاعمال العسكرية.\n", "title": "احكام عرفيه"}
{"id": "26999", "url": "https://arz.wikipedia.org/wiki?curid=26999", "text": "مظاهرة ستات مصر فى ميدان التحرير\n\nمظاهرة فتيات مصر فى ميدان التحرير ، هى مظاهره قامت بيها ستات مصريات و رجاله فى ميدان التحرير فى القاهره يوم 8 مارس 2011 للمطالبه بحقوقهم ، لكن اتعرضوا لهجمات لفظيه معاديه لحركة مساواة و تحرير الست المصريه و اتحرش بيهم جنسياً عن طريق رجاله اتجمعوا ضد المظاهره. فوق كده اتهمت منظمات حقوق الانسان الدوليه زى منظمة العفو الدوليه نظام الخونتا العسكريه اللى حاكم مصر بتعذيب الستات و تعريتهم وتقديمهم لتحقيقات ومحاكمات عسكريه.\n\nنشطا الحركه النسائيه كانوا دعوا لعمل مظاهره مليونيه يوم التلات 8 مارس 2011 للمطالبه بمساواة كل المواطنين المصريين بغض النظر عن الجنس او الدين او الطبقه الاجتماعيه. لكن ماجاش من المصريين المؤيدين لحقوق البشر فى المساواه غير 1000 ، و فوق كده اتحولت المظاهره لهتافات معاديه للستات و الرجاله المطالبين بالحقوق.\n\nرفع المتظاهرين يفط بتطالب بدوله مدنيه مصريه مش دينيه و لا عسكريه ، و بدستور مدنى بيحترم المواطنه و بيلغى التمييز بين المصريين و بتشارك الستات فى صياغته.\n\nالمعاديين للمساواه فى الحقوق هتفوا ضد المتظاهرين : \" الرجاله رجاله و الستات ستات و عمر ده مايتغير ، قرن فى بيوتكن فدى اماكنكم المناسبه \"\n\nالمنظمين اللى روجوا للمظاهره بإسم \" مليونية المرأة \" ما قدروش فى الواقع يجمعوا من المصريات و المصريين اكتر من 1000من المطالبين بالمساواه. المنظمين كانوا اعلنوا عن المظاهره على الفيس بوك و قالوا انهم مابيطالبوش بحقوق اقليات لكن بتمثيل سياسى ليه مغزى.\n\nاتحرش رجال فى ميدان التحرير جنسياً بالنساء و البنات المتظاهرين بهمجيه و اعتدوا عليهم و على الرجاله اللى كانوا معاهم بعد ما اتهموهم بإنهم اجانب. دخلت ايدين المتحرشين فى بلوزات و هدوم الستات و البنات و كانوا حا يغتصبوهم.\n\nفى دراسه اللى اتعملت فى مصر سنة 2008 عن طريق المركز المصرى لحقوق المرأه بينت ان 98% من الاجنبيات ( سواح و مقيمات )و 83% من المصريات اتعرضوا لتحرش جنسى فى مصر. وقت مظاهرات ميدان التحرير ضد حكم الرئيس حسنى مبارك اتعرضت مراسلة سى بى ايس CBS الامريكيه لارا لوجان Lara Logan و نساء و بنات تانيين لحوادث اعتداء اتدرجت من تحرش جنسى بسيط لإعتداءات عنيفه ( اغتصاب ).\n\nمركز حقوق المرأه المصريه اللى بيحاول النهوض بحال البنت المصريه و تحسين حالتها اضطر انه ينهى برنامج التوعيه السياسيه بسبب قلة الاهتمام ، لكن المركز لسه لغاية النهارده بيحاول يوعى الستات بحقوقهم.\n\nفوق كده اتهمت منظمات حقوق الانسان و منهم منظمة العفو الدوليه Amnesty International السلطات المصريه الحاكمه بالإعتداء على النساء و البنات فى ميدان التحرير فى 9 مارس و تعذيبهم عن طريق ضربهم و كهربتهم و تعريتهم و تصويرهم عن طريق عساكر رجاله وهما بيتفتشوا و خالعين هدومهم و بعد كده اتعمل عليهم بالقهر و الاجبار كشف بكاره و اتهموا بإنهم موامس و داعرات. منظمة العفو اكدت إن كشف البكاره بالإكراه هو نوع من التعذيب و وظيفته الحط من مكانة الست كست و ذلها و طالبت الدكاتره اللى بيعملوا الكشف ده انهم يمتنعوا عن عمله. بنت عندها عشرين سنه حكت ان بعد ما اتقبض عليها اتاخدت على سجن حربى فى الهيكستاب و هناك اجبرت هى و بنات و ستات تانيين على قلع هدومهم و فتشتهم حارسة سجن و الببان و الشبابيك مفتوحه و كان العساكر بيتفرجوا عليهم و بيصوروهم و هما عريانين. الكشف على بكارتهم حصل فى اوضه تانيه عن طريق راجل لابس بالطو ابيض من بتوع الدكاتره و اتهددوا بإن \" اللى حايتلاقوا مش عذارى حا يتدانوا بإنهم موامس \". منظمة العفو قالت ان فيه واحده قالت انها عذراء لكن الكشف بين انها مش كده فضربوها و عذبوها بالصعقات الكهربيه. اتعرضت الستات اللى اتقبض عليهم على المحاكمه العسكريه فى 11 مارس و افرج عن عدد منهم بعد التنكيل بيهم جسمانياً و نفسانياً يوم 13 مارس لكن فيه غيرهم اخدوا سنه سجن. البنت اللى عندها عشرين سنه دانتها المحكمه العسكريه بسؤ السلوك و تدمير املاك شخصيه و حكوميه و عرقلة حركة المرور و شيل سلاح.\n\nيوم الجمعه 3 يونيه 2011 حصل اعتداء مرعب على ماريان عبده المذيعه فى قناة سى.تى.فى. ماريان عبده و هى مصريه مسيحيه بشرتها و شعرها فاتحين راحت ميدان التحرير مع تيم القناه لعمل تقرير عن \" جمعة العمل \" . لكن فجاءه اتجمهر الرجاله حواليها و هجمو على الميكرفون و الكاميرا ، فطلب المخرج وقف الشغل و الانسحاب من الموقع. لكن التجمهر زاد و ابتدو يضربو المذيعه و كل اللى اتجمعو حواليها لحمايتها. حجة المهاجمين كانت اشاعه طلعوها بإنها اسرائيليه من اصل ألمانى. فضلت المذيعه ماريان تصوت و فضل المهاجمين اللى اعدادهم كانت كبيره يضربو فيها و اتقال انهم قطعو هدومها. بعد صراع طويل قدر ظابط بوليس و عسكرى مرور انهم ينقذوها من الهجوم الهمجى اللى مش ممكن تبريره حتى لو كانت بجد اسرائيليه من اصل ألمانى.\n\nمن ايام مصر المجيده ، من حوالى ستين سنه ، فى فبراير 1951 قادت دريه شفيق مظاهره فيها 1500 ست مصريه اقتحمت بيهم بكل شجاعه مبنى البرلمان المصرى و طالبت جواه من النواب بحقوق الست المصريه و اخدت مطالبها.\n\n\n\n", "title": "مظاهرة ستات مصر فى ميدان التحرير"}
{"id": "27000", "url": "https://arz.wikipedia.org/wiki?curid=27000", "text": "مظاهرة اقباط المقطم 2011\n\nمظاهرة المقطم 2011 ، هى مظاهره عملها فقرا و غلابه من اقباط مصر من سكان منطقة الزرايب فى المقطم فى شرق القاهره فى يوم 8 مارس 2011 فى منطقة القلعه و السيده عيشه و الحسين للمطالبه بحقوقهم و للاحتجاج على حرق المسلمين لكنيسة الشهيدين فى صول فى محافظة حلوان يوم 5 مارس 2011، و قطعوا طريق ريئسى بيربط ما بين شمال منطقة المقطم و جنوبها. و حصل ضرب بالنار و اتولعت عربية زباله و فيه منهم حاولوا يقتحموا مستشفى الحسين الجامعى. اتوجهت قوات الجيش و المطافى للمنطقه و قال الشهود ان قوات الجيش ضربت نار فى الهوا لتفريق المتظاهرين.\n\nاستمرت المظاهرات اللى اتحولت لإشتباكات ما بين اقباط و مسلمين بعد ما مسلمين هاجموا الاقباط المتجمهرين و ابتدا الاتنين يضربوا بعض بالطوب ، و وصل عدد الضحايا ل 13 قتيل و اكتر من 140 مصاب لكن مش معروف عدد الاقباط و المسلمين. حسب كلام القسيس سمعان ابراهيم كاهن كنيسة سمعان الخراز فى المقطم اتقتل 6 اقباط بالرصاص.\n\nالبابا شنوده التالت بابا اسكندرية وبطريرك الكرازه المرقسيه القبطيه من ناحيته دعا اتباعه بالهدؤ و قال ان مظاهرات الاقباط المحتجين على حرق كنيسة صول خرجت عن النص و ان فيه كتير ركبوا الموجه و شاركوا فى الهتافات المسيحيه ن وقال ان فيه قله اندست ما بين المتظاهرين و اتجاوزت هتافاتهم كل الادب و القيم و اكد على ان فيه ناس استخدموا العنف و هو مش اسلوب الاقباط و بيوضح ان فيه ناس اندست و اتكلموا باسم الاقباط.\n\nمصر بتعانى من حالة تعصب دينى خطيره و العنف اللى حاصل هو جزء من حالة الفوضى و العنف اللى سادت مصر بعد ثورة 2011 ، و بينت الاحداث ان سكان مصر بتوع سنة 2011 بيختلفوا عن مصريين 1919 ، ففى 8 مارس 1919 وقف كل المصريين مسلمين و مسيحيين صف واحد فى ثورة 1919 و كانت من قضاياهم النهضه بمصر و اقامة دوله مدنيه متقدمه تسيع الكل و خطب القسسه فى جوامع المسلمين و خطب الشيوخ فى كنايس المسيحيين. بعد حوالى ستين سنه فى 8 مارس 2011 و هو نفس يوم اندلاع ثورة 1919 ضرب المسلمين و الاقباط بعض بالطوب من غير حتى ما يحترموا ذكرى ثورة 1919 و بقت قضية بعضهم اقامة دوله دينيه تستبد بحكم مصر.\n\n", "title": "مظاهرة اقباط المقطم 2011"}
{"id": "27008", "url": "https://arz.wikipedia.org/wiki?curid=27008", "text": "محمد المحروق\n\nمحمد بن الحسین بن زید بن علی بن حسین بن علی بن ابى طالب معروف بـمحمد محروق . شارك فى الثوره ضد حاکم نیشابور ( یزید بن مهلب) اللى كان معينه الخليفة المأمون. حرقوا جسمه و عشان كده بقى معروف باسم المحروق. ضریحه فی نيشابور.\n", "title": "محمد المحروق"}
{"id": "27022", "url": "https://arz.wikipedia.org/wiki?curid=27022", "text": "طاهر ذو الیمینین\n\nطاهر بن الحسين الخزاعى ( اتولد سنة 159هـ ) ، من اشهر قومندانات الخليفة العباسى المأمون ، اتعرف باسم \" ذو اليمينين \" وقال فيه الشاعر : \" يا ذا اليمنين وعين واحده نقصان عين ويمين زائدة \" .طاهر هو مؤسس الدولة الطاهریه فی خراسان عاصمة نیشابور ، ليه قصر موجود فى \"شادیاخ\" فى جنوب نیشابور.\n\n", "title": "طاهر ذو الیمینین"}
{"id": "27026", "url": "https://arz.wikipedia.org/wiki?curid=27026", "text": "ناديه لطفى\n\nناديه لطفى الاسم الفنى لـ پولا محمد لطفى شفيق ( اتولدت فى المنيا فى مصر فى 3 يناير 1937 ) ممثله مصريه كبيره اشتهرت فى السينما المصريه من نص القرن العشرين و هى الفتره المعروفه باسم \" العصر الدهبى للسينما المصريه \".\n\nاتولدت فى محافظة المنيا فى صعيد مصر سنة 1937 من اب مصرى و ام مصريه. .\n\nدخلت المدرسه الالمانى فى القاهره و اتخرجت منها سنة 1955. اكتشف موهبتها التمثيليه المخرج رمسيس نجيب و قدمها للسينما و اختار لها اسمها الفنى اللى اشتهرت بيه \" ناديه لطفى \" و طلعها فى فيلم من اخراج نيازى مصطفى فى دور صحفيه مع الممثلين الكبار وقتها فريد شوقى و رشدى اباظه.\n\nظهرت ناديه لطفى و نجحت فى افلام كتيره من اشهرها دورها \" لويزا \" الصليبيه فى فيلم الناصر صلاح الدين من اخراج يوسف شاهين ، و فى دور بنت الليل \" فردوس \" فى فيلم \" ابى فوق الشجره \" مع عبد الحليم حافظ من اخراج حسين كمال و ده كان تانى فيلم تمثله مع عبد الحليم حافظ بعد فيلم \" الخطايا \" اللى اخرجه حسن الإمام. من افلامها المشهوره التانيه \" بين القصرين \" و \" السمان و الخريف \" و وهى روايات للاديب نجيب محفوظ ، و \" الإخوه الاعداء \" و هى تمصير لرواية \" الإخوه كرامازوف \" للاديب الروسى دوستويفسكى و اخرجها للسينما المصريه حسام الدين مصطفى.\n\nظهرت مره واحده فى تمثيليه تلفزيونيه هى \" ناس ولاد ناس \" و فى مسرحيه واحده هى \" بمبه كشر \".\n\nاشتهرت ناديه لطفى بحب الحيوانات و شاركت فى جمعيات للرفق بالحيوان. و فى وقت حرب اكتوبر 73 قامت بدور وطنى.\n\nاتجوزت تلت مرات من ظابط البحريه \" عادل البشارى \" ، و المهندس \"ابراهيم صادق شقيق\" مصور مؤسسة دار الهلال \"محمد صبرى\". خلفت ابن وحيد اسمه \"احمد \" و هو من جوزها الاولانى عادل البشرى.\n\n", "title": "ناديه لطفى"}
{"id": "27028", "url": "https://arz.wikipedia.org/wiki?curid=27028", "text": "انس الوجود عليوه\n\nأنس الوجود عليوة ، مؤلفه قصصيه مصريه و عضوه فى اتحاد الكتاب ، اعلنت فى صفحتها على الفيس بوك عن رغبتها فى الترشيح لمنصب رياسة مصر كأول ست و كحق مشروع لأى مصرى رغم انها مش متوقعه انها تكسب.\n\nجورنال \" البيان \" الاماراتى نشر الموضوع و قال ان أنس الوجود كتبت فى الفيس بوك : \" إيمانا منا بحق المرأة، وهى نصف المجتمع، وإيمانا بالمساواة بين الذكر والأنثى وحقها فيما مضى وما سيأتى وانطلاقا من نصوص الدستور التى لا تمنع حق المرأة فى الترشيح لمنصب الرئاسة.. قررت ترشيح نفسى لمنصب رئيس الجمهورية \".\n\nوقالت أنس الوجود انها بتتوقع نجاح الست لو اتفتح لها الباب لدخول تجربه زى دى بغض النظر عن نجاحها او فشلها.\n\nو كتبت \" البيان \" ان أنس الوجود لسه ماعملتش برنامجها الانتخابى لكن عندها رؤيه مبدئيه لخطتها و هى اصلاح المواطن المصرى و احترام ادميته و الاهتمام بالمعاقين.\nأنس الوجود عندها 42 سنه و متجوزه وعندها تلت بنات و ولد ، و هى كاتبه قصصيه و عضو فى اتحاد الكتاب، وكانت اخر مجموعه قصصيه ليها بعنوان \" كلمات ممطرة \" عن المهمشين فى المجتمع المصرى اللى فجروا ثورة 25 يناير.\n\nفى 8 مارس 2011 عملت المنظمات المطالبه بحقوق الستات مظاهره فى ميدان التحرير شارك فيها عدد ما يزيدش عن 1000 واحده و واحد بس و اتعرضوا لشتايم و ده بيعكس حال سكان مصر الثقافى و الاجتماعى الحالى اللى بتأكده تعليقات القراء على خبر ان واحده ست ممكن تترشح لمنصب رياسة مصر ، و بتوضح النظره الدونيه اللى بيبص بيها ساكن مصر 2011 للست.\n\nتعليقات على الخبر من اليوم السابع 10 مارس 2011:\n\n- مصر ااااااااوى حتى الموت : اهو ده الى ناقص ان ست تحكمنا دانا ادفن نفسى بالحياه احسن.\n\n- ما أفلح قوم ولوا امورهم امرأة\" : اسكت يا لساني اسكت يا كي بوردي , هطلع محترم ومش هشتم احسن.\n\n- ما اعتقد انه ينفع :السلام عليكم مدام أنس الوجود لا اعتقد ان فكرتك صحيحة مع احترامي لفكرتك لأن المرأة صاحبة قلب رقيق لا تصلح لمثل هذه المناصب يعني مثلا العصمة بيد الرجل ان يطلق المرأة ام لا لو بيد المرأة ما ينفعش مش ها تستحمل ممكن مع مشكلة والتانية تطلق زوجها لكن الرجل يصبر ويحكم عقله كذا م ينفعش تكون قاضي محكمة لان المتهم ممكن يكون يستحق 20 سنة عقوبة لجريمة ما مع رقة قلب المرأة ممكن تقول سيبوه.\n\n- هههههههههههههههه : والله زمن العجائب اختشى على نفسك عايزة تحكمى مجتمع شرقى والله حاجة تضحك.\n\n- هى انس الوجود بتعرف تعمل بصارة : ياريت احسن انا نفسى فيها اوى ويسلام لو محشى ورق عنب الله ساعتها نفكر ننتخبك.\n\n- رد : لعن الله قوم حكمتهم امرأة.\n\n- لاللفساد : لا يعقل ان يكون حكام بلد امراءة مهما تكن الحرية الذي ترينها فلا يمكن للمراة لا تقدر ان تحكم نفسها بان تحكم شعبا باكلمة .. ومش يصح ان امرءة ناضجة وفاهمة الحياة تقول كدة وبلاش استفزاز فى الناس اكتر من كدة شوفى اهل بيتك افضل من التهريج بمستقبل شعب باكلمة خسارة عليكي يا مصر لو حكمتك امراة ههههههههههههههه\n\n- الف مبروك : يعنى الرجالة خلصت علشان ننتخبك يالولو دى الوقتى روحى اعمليك حلة محشى.\n\n- يا ام العيال : ربي العيال.\n\n- اخر مكاسب الثورة : هههههههههههههههههههههههههه اخر مكاسب الثورة المباركة.\n\n- وماله : اهلا و سهلا بيكى فى برنامج طبق اليوم يلا على البركه عشان تكمل\n\n- مبارك يسرقنا احسن : مفيش فايده...البلد بدل ما تتقدم هتتأخر\nيعنى من سئ الى اسوء. ربنا يرحمنا..ويرحم مصر. اللهم ولى امورنا خيارنا ولا تولى امورنا شرارونا...اللهم امين\n\n- لعنة اللة : لعن اللة قوم قادتهم امراة من قلة الرجالة.\n\n+ هى دي مصر يا عبلة : هى دي فعلا مصر مهما حاولنا نفكر ونتقدم برضه الفكر المتخلف فينا.\n\n+ تعليقات الجاهليه : اغلب التعليقات تدل علي اننا عدنا لعصور الجاهليه لو طال المعلقين المراه لؤادوها...\n\n+ المرأة التي نستهين بها : للأسف التعليقات مخزية لكاتبيها وتوضح ان مستوى المعلقين تافه فيا من تريد دفن تفسك بالحياه وآخر يطالب لسانه والكي بورد بالصمت وانه لن يشتم... الا تعلم ان المرأة هى امك واختك وابنتك الا تعلموا ان المرأة مكرمة من الله الم تقرأوا شعر شوقي عن الام المرأة وصلاح الامة من صلاحها؟ يؤسفني انكم جهله لا تفقهون ما ترددونه كأنكم ببغاوات. ان منصب رئيس الجمهورية اصبح بعد الثورة وظيفة وتكليف بإدارة موارد الوطن فمن يجد فى نفسه المقدرة فليتفضل ويشرح لنا برنامجه لأننا سنحاسبه فى حالة فوزه ان اخفق او نجح.\n\n+ مصر 1951 - 2011 : من يومين حصلت فى ميدان التحرير مظاهره لمؤيدى حقوق المرأه شارك فيها 1000 ست و راجل بس من مجموع الشعب المصرى اللى تعداده اكتر من 80 مليون و اتشتموا فى الميدان ! فى سنة 1951 قادت المصريه المناضله دريه شفيق جيش من الستات اقتحمت بيهم البرلمان عشان تطالب بحقوق الست المصريه.\n\nانها احدي السيدات الشجاعه التي خاضت تجربه اولي من نوعها لتشجع باقي النساء انهن لسن اقل من الرجال فى شئ ممي شجع المراه المصريه وكان لها دورا عظيما فى الثوره وتابعتها\n", "title": "انس الوجود عليوه"}
{"id": "27030", "url": "https://arz.wikipedia.org/wiki?curid=27030", "text": "ثوره\n\nالثوره كمعنى سياسى هيا الخروج عن الوضع الحالى الى وضع أحسن او أوحش من الوضع الموجود حاليا. وللثوره تعريفات كتيره لكن تتلخص فى تعريفين واحد قديم و واحد حديث.\n\nالتعريف التقليدى القديم: التعريف ده برز من خلال انطلاق شراره الثوره الفرنسيه العظيمه المشهوره جدا وهوا قيام الشعب بقيادة مجموعات مثقفه واعيه لتغيير نظام الحُكم بالقوه. واتطور المفهوم ده على أيد الماركسيين عن طريق تعريفهم للمجموعات اللى بتقود الشعب انهم طبقة قيادات العمال وسموهم البرولتياريا.\n\nالتعريف الحديث المعاصر: هوا التغيير اللى بيعمله الشعب من خلال ادوات معينه زى الحيش مسلن او من خلال شخصيات مشهورة معروفه للشعب عشان تحقق طموحاته لتغيير نظام الحُكم اللى مش قادر يلبى طموحات ومطالب شعبه. وفيه كمان مفهوم شعبى دراج للثوره وهوا الأنتفاض ضد الحُكم الظالم, وممكن تكون الثوره شعبيه زى الثوره الفرنسيه سنة 1789م وزى ثورات أوربا الشرقيه فى سنه 1989 وثوره أوكرانيا اللى اتشهرت باسم الثوره البرتقاليه فى نوفمبر 2004. كمان فيه ثورات عسكريه ودى بتتسمه الانقلابات العسكريه ومعناها ان واحد من العسكريين يقوم بالقفز على السلطه عن طريق قلب نظام الحُكم وده فى حالات كتير بيكون طمعان فى السلطه عشان يحقق مكاسب شخصيه والأنقلابات دى كترت فى دول امريكا اللاتينيه فى فترة الخمسينيات والستينيات وكمان ممكن تكون حركه مقاومه ضد المستعمر زى الثورة الجرائريه(1954-1962).\n\nالثورات ظاهره مهمه فى تاريخ الشعوب الانسانيه والتاريخ بيدل على كده وغيرت الثورات مجريات الحياه لشعوب كتيرة. فيه حكومات كتيره أطاحت بيها الثورات وجابت حكومات جديده على أمل تحقيق مطالب معينه. معظم الثورات بيقوم بيها الشعب ضد الحكام المستبدين او ضد طبقة حاكمة مش بتمسل كل طبقات شعبها.\n\n", "title": "ثوره"}
