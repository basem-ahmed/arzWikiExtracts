<doc id="6" url="https://arz.wikipedia.org/wiki?curid=6" title="ليوبولد سنجور">
ليوبولد سنجور

ليوبولد سيدار سنجور ( 9 اكتوبر 1906 - 20 ديسمبر 2001) " الشاعر الرئيس" (Léopold Sédar Senghor) كان اول رئيس للسنغال (1960-1980) اتنازل بمحض إرادته عن الرياسة و رشحً (عبده ضيوف) رئيس للسنغال بدله.

ليوبولد سنجور كان اديب عالمى وشاعر مشهور من أهم المفكرين الافارقه فى القرن العشرين.


</doc>
<doc id="30" url="https://arz.wikipedia.org/wiki?curid=30" title="جنوب السودان">
جنوب السودان

جنوب السودان هيا دولة مستقلة من ساعة اول دقيقة من 9 يوليو سنة 2011، اسمها الرسمى جمهورية جنوب السودان مساحتها ‏619‏ الف كيلومتر مربع و عاصمتها جوبا و كانت قبل كده منطقة فى السودان ، و بقت جنوب السودان دولة مستقلة يوم 9 يوليه 2011. و بقت دولة عضو فى الأمم المتحدة يوم 14 يوليه 2011.

جنوب السودان بتضم عشر ولايات. الحكومة السودانية وافقت انها تدّي الحكم الذاتي للمنطقة فى اتفاق السلام الشامل اللى اتعمل يوم 9 يناير 2005 فى نيفاشا ، كينيا ، مع الجيش الشعبي لتحرير السودان ، مؤقتا عشان يحطوا حد للحرب الاهلية السودانيه التانيه 1983–2005. و عملو استفتا فى شهر يناير 2011 اذا كان جنوب السودان هتفضل ف السودان وللا هتبقى دولة مستقلة و كانت نتيجته إن أغلبية سكان جنوب السودان طلبو إنفصال جنوب السودان من السودان. حدود جنوب السودان م الجنوب شرق اثيوبيا و كينيا و اوجندا و جمهورية الكونجو الديمقراطيه، وجمهورية افريقيا الوسطى من الغرب. و من الشَمَال حدودها مع السودان اللى كانت قبل كده المنطقة العربية و الاسلامية اللى بتخضع لسيطره الحكومة المركزية.

جنوب السودان عاصمتها هىّ جوبا اللى فيها كل مكاتبها الادارية وفيها اكبر عدد من السكان. جنوب السودان فيها منطقة مستنقعات واسعه اسمها السدود اللى بيشكلها النيل الابيض ، و اسمها بحر الجبل.

الحرب الاهلية السودانيه كانت 'أطول حرب اهلية فى تاريخ افريقيا.

الجنوب سودانيين فى الغالب بيعتنقوا معتقدات محلية او المسيحية، بالذات الكنيسة الاسقفية للسودان والكنيسة الكاتوليكية الرومانية. جنوب السودان فيها مجموعات عرقية ولغات اكتر م الموجودة ف الشمال. وعشان مفيش تعداد سليم، وعشان فيه ناس بتتجوز اكتر من واحدة والاسر الكبيرة، فالتقديرات النسبية للجماعات العرقية حاجة صعبة. بس اللى معروف ان اكبر جماعة عرقية هى الدنكا، وبعدها النوير. وناس تانية نيليين اللى فيهم الشيرلوك وباري.

البترول والمعادن التانية موجودة فى النوير ومدن النيل من الشمال اللى فيها تجمعات من النويريين.

بعد ما جون جارانج مات، جيش تحرير الشعب السوداني و قوات دفاع جنوب السودان اتغلبو على خلافاتهم و اندمجو مع بعض فى يناير 2006 بعد ما عملو سوااعلان جوبا.نايب رئيس جنوب السودان الحالي د.ريك ماكر هو اللى اسس قوات دفاع جنوب السودان بس بعدين اتخلى عنهم فى سنة 2002 و انضم تاني لجيش تحرير الشعب السوداني و ساب الجينيرال باولينو ماتب نهيال يبقى زعيم قوات دفاع جنوب السودان.بناء على اعلان جوبا، الجينيرال ماتيب بقى نايب القائد بتاع جيش تحرير الشعب السوداني و كمان اندمجت معاه قوات الدفاع فى جيش التحرير و بكدا اتضاعف اجمالى عدد القوات من 30.000 وبقت 130.000 جندي.

جنوب السودان فيها مجموعات قبلية و لغات اكتر بكتير من شمال السودان.لغة التعليم و الحكومة والبيزنيس هى الانجليزي، اللى بقت لغة رسمية لجنوب السودان سنة 1928، و اعترف بيها كلغة اساسية لجنوب السودان فى اواخر التمانينات.اللغة العربية المتميزة فى جنوب السودان(جوبا عربي)واللي اتكونت فى القرن التسعتاشر بين احفاد العساكر السودانيين - وهي منحدرة اصلا من لغة قبيلة باري-بتستخدم على نطاق واسع ك لينجوا فرانكا فى جنوب السودان.بس الانجليزي بيستعمل ك لينجوا فرانكا فى فى المناطق اللى بتستخدمش اللغة العربية بتاعة جوبا(جوبا عربي). بالضافة لكل دا، فى لغتين افريقيتين بيستعملو بشكل كبير و هما تهونجشانج (30,000 واحد بيتكلموها) و تهوك ناعت(1,400,000 واحد بيتكلوها).لغة النوير بستعمل فى ولاية الوحدة(يونيتي) وولاية جونجلاي وولاية اعالي النيل.
برغم إن فيه الدستور الوطنى المؤقت لجمهورية السودان ، لكن الدستور الانتقالى لجنوب السودان لسنة 2005 هو القانون الأساسى فى جنوب السودان. و بينص الدستور على إن السلطة التنفيذية بيرأسها الرئيس اللى هو رئيس الدولة و رئيس الحكومة و القائد العام للقوات المسلحة لجيش تحرير الشعب لتحرير السودان . جون قرنق ، مؤسس الحركة الشعبية كان اول رئيس لحد وفاته يوم 30 يوليه 2005.


</doc>
<doc id="62" url="https://arz.wikipedia.org/wiki?curid=62" title="الاهرامات المصريه">
الاهرامات المصريه

الاهرامات المصريه من بين اكبر الابنيه القديمه وتشكل واحده من اقوى رموز الحضاره المصريه القديمه واتبنيت معظم الاهرامات المصريه خلال فترات المملكة القديمة و المملكة الوسطانية على ايد قدماء المصريين فى الضفه الغربيه لنهر النيل علشان كانت بتعتبر ارض الميتين حسب إيمانهم.

فى الفتره المبكره من التاريخ المصرى، مع الوسائل الكافيه كان الدفن بيتم فى مبنى يشبه الهياكل المعروفه بالمصاطب زى مصطبة فرعون فى سقاره.
اول هرم مصرى موثق تاريخيا يرجع للمهندس المعمارى امحوتب



</doc>
<doc id="63" url="https://arz.wikipedia.org/wiki?curid=63" title="اندريه اجاسى">
اندريه اجاسى

اندريه كيرك اجاسى هو لاعب تنس محترف معتزل من امريكا و كان ترتيبه الاول ع العالم .

اندريه اجاسى واحد من اربع لعيبة تنس فى عصر التنس المفتوح كسبو بطولات الجراند سلام الاربعه الكبيره و واحد من تلاته (مع روجر فيديرار و الاسبانى رافاييل نادال) كسبوهم على الملاعب الرملية و العشب و الملاعب الصلبة.

اندريه اجاسى إتولد يوم 29 ابريل 1970، فى لاس فيجاس، نيفادا، الولايات المتحدة الامريكية . ابوه و امه هاجرو ليها من ايران. و متجوز ستيفى جراف

لما اندريه اجاسى كسب 1999 French Open, Agassi completed a men's singles Career Grand Slam. He is the 5th of 7 male players in history (بعد بادچ, پيرى, ليڤر, ايميرسون و أبل روجر فيديرار و رافاييل نادال) to achieve this.
كسب 17 بطوله من بطولات الماسترز 1000 فردى , و ده رابع أكبر عدد بطولات رافاييل نادال, روجر فيديرار, و نوڤاك ديوكوڤيتش It is also the overall sixth highest total of 'tier one' titles (including those which preceded Masters 1000 events, such as the Super Nine) behind رافاييل نادال (27), Ivan Lendl (22) روجر فيديرار (21), چون ماكينرو (19), and Novak Djokovic (18).


</doc>
<doc id="64" url="https://arz.wikipedia.org/wiki?curid=64" title="برودباند إنترنت">
برودباند إنترنت

<div style="direction:rtl; ">
برودباند إنترنت اكسيس (الاتصال بالإنترنت ذات النطاق العريض) هو نوع من انواع الاتصال انترنت بسرعات عاليه بدون تعطيل استخدام التليفون. تقرير منظمة الهكر الاقتصادي والتنمية فى 2006 بيعرف تحميل بيانات برودباند هو معدلات تساوي او أسرع من 256 كيلو بيت / ثانية ,لجنة الاتصالات الفدرالية فى الولايات المتحدة حاليا بتعرف معدلات تحميل بيانات برودباند هو أى شىء فوق 768 كيلو بيت / ثانية


</doc>
<doc id="65" url="https://arz.wikipedia.org/wiki?curid=65" title="توليدو">
توليدو

توليدو هى مدينه و بلديه فى وسط اسبانيا على بعد 70 كيلومتر جنوب عاصمة اسبانيا مدريد. توليدو كانت العاصمة الأسبانية من سنة 1085 لحد فيليب التانى ملك اسبانيا ما نقل البلاط الملكي من توليدو لمدينة مدريد سنة 1561.

توليدو دلوقتى هى عاصمة مقاطعة توليدو و منطقة كاستيا لا منتشا فى وسط اسبانيا. سنة 21010 كان عدد سكانها 82489 ومساحتها 232.1 كم 2 (89.59 ميل مربع). توليدو مبنيه على مكان مرتفع بتحاوطه أوديه عميقه، و بيمر فيها نهر تاجوس. و بيحوط وادى نهر تاجوس توليدو من تلات جهات و ده بيساهم فى حصانتها ومناعتها للغزو. اتعرفت توليدو باسم طليطلة ايام الحكم الإسلامى لاسبانيا.

توليدو إتولد و عاش فيها كتير من الناس المشهوره و الفنانين ، بما فيهم الزرقالى ، جارثيلاسو دى لا فيجا ، اليانور توليدو ، الفونسو العاشر ملك كاستييا و ال جريكو.و شافت توليدو احداث تاريخيه مهمه زى مجامع توليدو.
توليدو سكنها ناس من ايام العصر البرونزى , أهمية توليدو (Toletum فى اللاتينى) زادت ايام العصر الرومانى علشان كانت المركز التجارى و الإدارى الرئيسى فى مقاطعه رومانيه اسمها Hispania Tarraconensis, بعد سقوط الامبراطورية الرومانية، توليدو بقت عاصمة اسبانيا و فضلت عاصمة اسبانيا لحد ما غزا المور ايبيريا فى القرن التامن.

اعلنت اليونسكو توليدو موقع تراث عالمى سنة 1986 ,علشان التراث الثقافى الضخم, بوصفها واحده من العواصم السابقه للامبراطوريه الاسبانيه و مكان لتعايش الثقافات المسيحيه واليهودية والمغاربيه.

فى تعداد سنة 2005، كان عدد سكان توليدو 75578 ومساحتها 232،1 كيلومتر مربع (89،59 ميلا مربعا). اتولد او عاش كثير من الناس الشهيرة والفنانين فى توليدو، منهم إل جريكو، .

من القرن الخامس للقرن الستاشر اجتمع حوالى تلاتين من المجامع الكنسيه فى توليدو. اول المجامع، تم فى سنة 400.

فى مجمع توليدو سنة 589 م اعلن الملك موافقته على التحول من الاريوسيه و أدخلت زياده على العباره اللى بتقول عن الروح القدس " المنبثق عن الآب "، فبقت " المنبثق من الآب والأبن ". وكانت الزياده دى سبب للأنشقاق الدينى بين كنايس الشرق و كنايس الغرب فى القرن التامن، والإنفصال التام بينهم فى القرن الحداشر. و قبلت الكنيسة الغربيه والكنيسه البروتستانتيه بعدين الزياده دى، ولكن رفضتها و لسه بترفضها كل الكنائس الأرثوذكسيه، كمان بعض اللاهوتيين البروتستانت مش بيستريحوا للزياده، و بيظهر ده من كتاباتهم.

اقر مجمع توليدو سنة 633 وحدة القداس الجوثى فى كل المملكه، واتخذ تدابير صارمه ضد عماد اليهود اللى كانوا بيرجعو لأعمالهم السابقة للايمان.

مجمع توليدو سنة 681 أكد اسبقيه رئيس أساقفة توليدو فى اسبانيا.

ظهر فى أسبانيا الطقس الجوثى (الموزارابى) و اللى لغاه البابا غريغوريوس التلتاشر , لكن لسه متواجد لحد دلوقتى بس فى مذبح (مصلى) واحد داخل كاتدرائية توليدو
سنة 534 م توليدو بقت عاصمة مملكة الڤيسجوث الموحده فى اسبانيا لحد سنة 711.

كاتدرائية توليدو كاتدرائية القديسه مريم، فى اسبانيا مقر مطرانيه توليدو. واحده من تلات كاتدرائيات جرمانيه عالية اتبنت فى القرن التلاتاشر فى اسبانيا و بتعتبر اعظم مثال للمعمار الجوثى فى اسبانيا. اتبنت كاتدرائية توليدو اللى موجوده دلوقتى بين سنة 1226 و سنة 1493 على مثال كاتدرائية بوورج. ابتدا بناها سنة 1226 فى عهد فرناندو التالت ملك كاستييا , و خلص البنا خلال اوقات الملوك الكاتوليك سنة 1493. و بتضم مكتبة كاتدرائية توليدو ملايين المخطوطات والوثائق من القرنين التامن و الحداشر .




</doc>
<doc id="66" url="https://arz.wikipedia.org/wiki?curid=66" title="روما">
روما

روما ( Rōma; Roma, )‏ هى عاصمة ايطاليا و منطقة لا تزيو، و اكبر مدينة فى عدد السكان فى ايطاليا، سكان منطقة روما العاصمه عددهم حوالى 4 ملايين.

روما موجوده فى وسط الجزء الغربى من شبه جزيرة ايطاليا، على نهر التيبر. رئيس بلدية روما هو جيوفانى اليومانو.

دولة مدينة الفاتيكان، والاراضي الخاضعه لسيادة الكرسي الرسولي جزء من روما. ودولة مدينة الفاتيكان هى اصغر بلد ف العالم. روما واحده من عدد قليل من المدن الاوروبية الكبرى اللى نجت من الحرب العالميه الثانيه سليمه نسبيا.وسط روما التاريخي سجلته اليونسكو من مواقع التراث العالمى.

اسم روما بيرجع لاسطوره بتحكى ان اخين توامين اسمهم رومولوس و ريموس اسسوها فى 21 ابريل 753 (ق.ع.ح.).بتقول الاسطوره انهم ولاد واحده اسمها ريا سيلفيا و ابوهم هو الاه الحرب مارس و انهم اترمو فى ماية نهر تيبير ك عقاب لامهم.رومولوس و ريموس رضعم من صدر ديبه و اتربو ويا الدياب الصغيرين لحد ما الاقاهم راعى غنم اسمه فاوستولوس اللى صعبو عليه و خدهم لمراته اللى كانت ما بتخلفش و ربوهم لحد ما كبرو. 


</doc>
<doc id="67" url="https://arz.wikipedia.org/wiki?curid=67" title="كومبيوتر">
كومبيوتر

الكومپيوتر Computer هو جهاز بيتعامل مع بيانات حسب لستة اوامر.

رغم ان كان فى امثله لالات حاسبه ميكانيكيه على مر التاريخ, اول كومپيوترات حديثه تشبه الكومپيوتر الموجود دلوقتى اتعملت فى نص القرن العشرين ( سنة 1940 - 1945). الكومپيوترات ساعتها كانت اد اوده كبيره, و بتستعمل كهربه اكتر من ميات من الكومپيوترات الشخصيه. الكومپيوترات الجديده الى معموله بالدواير المتكمله (Integrated circuits) عندها قدرات اكتر بملايين او بلايين مره من الكومپيوترات القديمه, و بتاخد كسر المساحه.


و فيه زيادات كتيره صعب تتعد

"الترجمة العربي ل كلمة كومپيوتر: حاسُوب (حاسِب الي)"

"الترجمة المصري ل كلمة كومپيوتر: حَسّاب (اللذي يقوم بالحساب)"


</doc>
<doc id="68" url="https://arz.wikipedia.org/wiki?curid=68" title="كنيسة يسوع الحقيقى">
كنيسة يسوع الحقيقى

كنيسة يسوع الحقيقى هى كنيسه مستقله اتأسست فى بكين ، الصين ، سنة 1917. وانتخب الرئيس الحالى للجمعيه الدوليه الواعظ - يونج جي لين.

النهارده ، فيه ما بين 1،5 الى 2،5 مليون بينتموا لكنيسة يسوع الحقيقى فى خمسه واربعين بلد فى الست قارات. الكنيسه الصينيه هى فرع من فروع العنصره المسيحيه اللى برزت فى بدايات القرن العشرين ، و هى كمان كنيسه منالتلت كنايس الصينيه الاصليه اللى كانت قايمه قبل ما يستولى ا الشيوعيين فى الصين على السلطه سنة 1949. هدف الكنيسه هو التبشير بالانجيل عند كل الامم قبل رجوع المسيح "(زى ما هو معتقد فى المسيحيه)".

مباديء كنيسة يسوع الحقيقى العشره الاساسيه:


</doc>
<doc id="73" url="https://arz.wikipedia.org/wiki?curid=73" title="اسيا">
اسيا

اسيا هى اكبر قاره فى العالم فى المساحه (43،810،582 كيلو متر مربع) و عدد السكان (اكتر من 4 مليار انسان).

قاره اسيا محاطه من ناحية الجنوب بالمحيط الهندي و من الشرق المحيط الهادي و من ناحية الشمال بيغطي المحيط القطبي كل سواحلها اسيا مهد حضارات انسانية عظيمة من قبل التاريخ المكتوب و من بعده( الاكاديه والميديةو الفينيقيه و السومريه و الفارسيه و الهنديه و الصينيه مجرد امتله) . اسيا فيها دلوقتي 37 دولة مستقلة ومن اكبر مدنها طوكيو و سيول و مومباي و جاكرتا.

كلمة اسيا نشأت من كلمة "Ἀσία" اليونانية القديمة ، استعملها هيرودوت (سنة 440 قبل الميلاد) فى اشارة للاناضول ، او علشان وصف الامبراطورية الفارسية فى وصفه الحروب الفارسية.

الدول والسكان
اسيا موجودفيها سبعة وأربعين دولة الأمم المتحدة معترفة بيها وعدد سكان اسيا ييجى اربعة مليار واحد, وتتقسم اسيا ل 6 اجزاء ،اجزاء القارة والوانها اللى متبينة على الخريطة:


</doc>
<doc id="75" url="https://arz.wikipedia.org/wiki?curid=75" title="الف-به مصرى لاتينى">
الف-به مصرى لاتينى

!الحرفCAPITAL, small
!نطق اسم الحرف
!مثال فى الإنجليزي
!مثال ف كلمه مصرى
!colspan=5 align="left"|*El ħarf da mec benestaɛmelo xāles fe awwel ek kalām; ek kapital betāɛo mawgud bass ɛacān nestaxdemo fe ħālet enn ek kelma kollaha tekun kapital.الحرف دا مش بنستعملو خالص فى اول الكلام؛ الكابيتال بتاعو موجود عشان نستخدمو ف حالت ان الكلمه كلها تكون كابيتال.+El ħoruf di fe-l ğāleb betkun mawguda fe-k kalām elli men asl agnabi.الحروف دى غالبن بتكون موجوده فى الكلام اللى من اصل أجنبى.


</doc>
<doc id="76" url="https://arz.wikipedia.org/wiki?curid=76" title="ابو على (فيلم)">
ابو على (فيلم)

ابو علي هوه فيلم مصري اتعمل سنة 2005 بطولة كريم عبد العزيز ومنى زكي وطلعت زكريا ومن تأليف بلال فضل واخراج احمد نادر جلال. ودا يبقي تاني فيلم يخرجه احمد نادر جلال بعد فيلم عايز حقي. الايرادات 12474316 جنيه مصري




</doc>
<doc id="77" url="https://arz.wikipedia.org/wiki?curid=77" title="احمد فؤاد نجم">
احمد فؤاد نجم

احمد فؤاد نجم (1929 - 2013) و شهرته ”الفاجومى“ () و ابو المصريين هو من اشهر الشعرا المصريين اللى كتبوا باللغة المصرية الحديثة (العامية المصرية).

كان يقطن فى مساكن الزلزال المقطم الشعبيه و سبب شهرة نجم هو شعره الجرىء اللى بينتقد فيه الحكام و بينحاز للشعب المصرى و خصوصا الغلابة منهم و طبعا خفة دمه سبب اساسي لانتشار شعره البسيط و العميق فى نفس الوقت. بس جرءته دى كان تمنها غالى 18 سنه فى السجون و المعتقلات. نجم انتقد سياسات رؤساء مصر التلاته عبد الناصر و السادات و مبارك لكن السادات كان ليه نصيب الأسد من اشعار نجم السخنة لدرجة ان الرئيس السادات كان بيسميه الشاعر البذئ. نجم سمى جمال عبد الناصر "عبد الجبار" . ارتبط اسم احمد فؤاد نجم بالشيخ إمام اللى كان بيغنيله اشعاره لكن اختلفو مع بعض لأسباب ماليه و انفصلو بعد ما عاشو فى فرنسا وعملو حفلات كان أغلب روادها العرب. انضم لحزب الوفد الجديد و بعدين استقال منه فى يوم 10 اكتوبر 2010 و اعلن انه محتج على قرار السيد البدوى رئيس الحزب انه شال ابراهيم عيسى من رئاسة تحرير جرنال الدستور. بعد ثورة 25 يناير انضم لحزب المصريين الأحرار
احمد فؤاد نجم من مواليد الشرقية سنة 1929 و هو من اسرة مصرية بسيطة فى الريف المصري والدته ربة بيت كان اسمها هانم مرسي نجم ووالده محمد عزت نجم كان بيشتغل فى البوليس.

نجم من اسرة كبيرة العدد و كان ليه 17 اخ و اخت و زي العاده اول تعليم اتلقاه كان فى الكتاب و بعد موت ابوه انتقل عشان يعيش مع خاله فى الزقازيق و دارت بيه الحياة بين ملجا الايتام اللى قابل فيه عبد الحليم حافظ ولما كمل 17 سنة ساب الملجأ و رجع بلده و بعدين راح القاهرة عند اخوه اللى طرده من البيت. اول ديوان شعر نشره كان بعنوان صور من الحياة و السجن

احمد فؤاد نجم كتب اشعار كتيره فى العشق (امثال "انا اتوب عن حبك انا" و "اهيم شوقا" و "عشق الصبايا") و فى الوطنيه (امثال "بهيه" و "بحبك" و "صباح الخير"), و اتعَرَف بإيمانه بالعداله الاجتماعيه و كتب قصايد كتيره بعتبر عن افكاره دى زى:


توفى الفاجومى يوم الثلاثاء 3/12/2013 عن عمر يناهز 84 سنة



</doc>
<doc id="79" url="https://arz.wikipedia.org/wiki?curid=79" title="احموس الاول">
احموس الاول

أحموس الاول (أحمس الاول) هو فرعون مَصري قديم و مؤسس الاسرة ال18. إتمدّت فترة حكمهُ من 1550 لحد 1525 ق ع ح. و هو الملك اللى قدر يحرر مصر من احتلال الهيكسوس . كلمة أحموس معناها ابن القمر
أحموس هو إبن الملك سيقنن-رع و اخو الملك كاموس و الاتنين ماتو شُهَدا فى حرب التحرير اللى قادتها مدينة طيبه فى جنوب مصر ضد الإحتلال الاسيوي فى الشمال

الفرعون أحموس الاول حرر مصر من الهيكسوس و قضا عليهم لدرجة ان ماتفالش اسمهم فى التاريخ بعد كدة أبداً. أحموس وحّد مصر كلها مرة تانية تحت حُكمهُ القوي و عمل حملات حربية لتأمين حدود مصر و توسيعها فى كنعان و النوبة. و هو بيعتبر مؤسس المملكة الحديثة و هى الفترة اللى وصلت فيها مصر القديمة لقمة مجدها و قوتها. كمان من انجازاتهُ هو إنهُ بنا اخر الاهرامات المصرية فى مدينة أبيدوس.


</doc>
<doc id="80" url="https://arz.wikipedia.org/wiki?curid=80" title="البانيا">
البانيا

ألبانيا(جمهورية ألبانيا) دوله فى أوروبا بتطل على البحر المتوسط من الجنوب و عاصمة ألبانيا هى تيرانا و اللغة الرسمية هى الألباني.

ألبانيا بيحدها مونتنيجرو من الشمال الغربى، كوسوفو من الشمال الشرقى، و جمهورية مقدونيا من الشرق و اليونان من الجنوب والجنوب الشرقى و على ساحل البحر الأدرياتيكى من الغرب، و على البحر الأيوني من الجنوب الغربي. و بتبعد اقل من 72 كم (45 ميل) من ايطاليا ، بيفصلهم مضيق أوترانتو اللى بيربط بين البحر الأدرياتيكي و البحر الأيوني .
ألبانيا عضو فى الأمم المتحدة ، حلف شمال الأطلنطى ، و منظمة الامن والتعاون فى أوروبا ، مجلس أوروبا ، منظمة التجارة العالمية ، منظمة التعاون الاسلامي ومن مؤسسين اتحاد علشان المتوسط و كانت ألبانيا مرشح محتمل للانضمام للاتحاد الأوروبي من يناير 2003 و قدمت طلب رسمى لعضوية الاتحاد الأوروبي يوم 28 ابريل 2009.
ألبانيا ديمقراطية برلمانية

اقتصادألبانيا دلوقتى بيمر فى مرحلة انتقالية 
عدد سكان ألبانيا 2831741 و عدد سكان تيرانا عاصمة ألبانيا 421286 .


</doc>
<doc id="81" url="https://arz.wikipedia.org/wiki?curid=81" title="الأمم المتحده">
الأمم المتحده

الاُمم المتحده (UN) هى منظمه دوليه. إتأسست سنة 1945 بعد الحرب العالميه التانيه بـ هدف صنع نسخة أقوى من منظمه "عصبة الاُمم" (League of Nations), التي المفروض كانت تحد الحروب من إنها تحصل. أغلب الاُمم اعضاء فى الاُمم المتحده, و يرسل ناس للـ مقر لكي يقيموا إجتماعات و يصدرو قرارات على القضايا العالميه.
المبنا الرئيسى للـ اُمم المتحده موجود فى مدينة نيو يورك فى الولايات المتحده الامريكيه.
مقر الاُمم المتحده فى نيويورك
هدف الاُمم المتحده هو إنها تجعل السلام العالمى, و تحسين أحوال المعيشه العالميه عامةً, لكي تجعل العالم مكان أحسن للـ عيش اللغات عربى, صينى, إنجليزى, فرنساوى, روسى, اسبانى.

و اسم الاُمم المتحده بـ الخمس لغات الباقيه بـ الترتيب:
Guten Tag, wir sind von der Stasi 
das ist alles totaler Schwachsinn
اللعنة عليك


موقع الاُمم المتحده


</doc>
<doc id="82" url="https://arz.wikipedia.org/wiki?curid=82" title="امون">
امون

امون (او ”آمين“; "Yamānu"; ‏ "Ammon" و ‏ "Hammon")‏ هو اله مصري قديم و بقى فى وقت من الاوقات واحد من اهم الالهة فى مصر القديمة و لكنه مع مرور الزمان اتنسى و انتهت عبادته .

معنى كلمة امون فى اللغة المصرية القديمة هو المستخبّي.
الكتابة المصرية القديمة كانت بتسجل الحروف الساكنة بس وما كانت ش بتسجل الحروف المتحركة (زي العربى دلوقتي) و علشان كدة ف مش ممكن نعرف ب الضبط ازاي كا ن اسمه (أ- م- ن) بيتنطق، ممكن امون او امين و حتا يمكن يمانو. فيه علما بيعتقدوا ان لفظ ”امين“ اللى بيتقال فى صلوات اديان جاى من اسم امون.

امون كان بيتوصف فى فترات مختلفة بصفات كتيرة زي الخالق ، الملك ، اله الخصوبة و اله الشمس (امون-رع).

بتشترك الديانات الابراهيمية التلاتة (الاسلام و المسيحية و اليهودية) فى كلمة امين اللى دايما بتتقال فى اخر الصلوات و الدعاء. و فى بعض العلما اللى بيرجحوا ان الكلمة دي مشتقة من اسم الاله المصري القديم امون او امين. بيذكر تفسير الجلالين ان كلمة امين اللى ب تتقال فى نهاية سورة الفاتحة مش من القرآن: ”وآمين ليست من القرءان إجماعًا، ومعناها اللهمّ استجب.“

الأمونيا كلمة مشتقة من امون و دا علشان الرومان سموا الترسيبات الملحية اللى جمعوها من معبد فى ليبيا ( ملح امون) و هو معروف علميا باسم امونيوم كلورايد.


</doc>
<doc id="85" url="https://arz.wikipedia.org/wiki?curid=85" title="اسرائيل">
اسرائيل

اسرائيل ( ישראל   "Yisra'el") دوله بتطُل على البحر المتوسط وليها حدود مع سوريا و لبنان و الأُردن و مصر و كمان مع مناطق فيها عرب (غزه و الضفه الغربيه) و عدد سكانها حوالي 7 مليون اكترهم يهود و كمان فيها مسلمين و مسيحيين و دروز.
عاصمة اسرائيل هى تل ابيب حسب الأمم المتحده بس اسرائيل بتعتبر القدس عاصمتها
رئيس اسرائيل الحالى هو رؤوفين ريفلين بس السلطة الفعليه عند ريّس الوزرا, بنيامين نتانياهو زعيم حزب الليكود. فى نوفمبر 1947 اصدرت الأمم المتحده قرار بتقسيم المنطقه الجغرافيه اللى اسمها فلسطين مابين اليهود و العرب و إتأسست دولة اسرائيل الحديثه سنة 1948 يوم 14 مايو بعد ما أعلن ديفيد بن جوريون استقلالها فهاجمها العرب و مصر و قامت حرب و انتصرت اسرائيل على الجيوش العربيه و المصريه فى حرب 48. فى 1967 اتلقى العرب و مصر هزيمه كبيره تانيه و اخدت اسرائيل القدس الشرقيه و ضمتها لدولتها. اسرائيل بلد ديموقراطيه و الكنيست بتاعها هو عبارة عن برلمان بيضم 120 عضو بينتخبهم الشعب كل 4 سنين.

مناخ اسرائيل بحرمتوسطي و فى الشمال فيها جبال الجليل و فى الوسط سهول ساحلية و فى الجنوب "صحرة النقب" (نجڤ) و دي مناخها جاف و صحراوي.
عملة اسرائيل هى شيكل حاداش و هو كمان عملة الضفة الغربية و عملة الاحتياط هى الدولار الامريكي.

تل ابيب و عكا و حيفا و يافا على البحر المتوسط و مينا ايلات على البحر الاحمر من اشهر مدن اسرائيل. اسرائيل بتعتبر أكتر بلد متقدمه فى الشرق الأوسط و فيها مراكز بحوث علميه و جامعات على مستوى علمى عالى زى جامعة تل ابيب و الجامعه العبريه. فى العلم و المعرفه و الطب و الفروع العلميه التانيه اسرائيل بتتفوق على كل بلاد الشرق الأوسط. فوق كده نسبة الاميه فى اسرائيل منخفضه زى فى البلاد الغربيه المتقدمه ( 3% ) على عكس المنطقه اللى حواليها اللى بتوصل فيها الاميه ل 60%.

مناخ اسرائيل بحرمتوسطى و فى الشمال فيها جبال الجليل و فى الوسط سهول ساحلية و فى الجنوب "صحرة النقب" (نجڤ) اللى مناخها جاف و صحراوى.
رجات الحرارة فى اسرائيل بتختلف ، و خصوصا خلال الشتا لما المناطق الجبلية بتكون برد و احيانا تلج و رياح. 

اسرائيل فيها مراكز بحوث علميه و فيها تمان جامعات , منهم جامعات على مستوى علمى عالى زى جامعة تل ابيب و الجامعه العبريه اقدم جامعات اسرائيل اللى إتأسست سنة 1918 و ترتيبها ال 77 على مستوى العالم.

فى العلم و المعرفه و الطب و الفروع العلميه التانيه اسرائيل بتتفوق على كل بلاد الشرق الأوسط. فوق كده نسبة الاميه فى اسرائيل منخفضه زى فى البلاد الغربيه المتقدمه ( 3% ) على عكس المنطقه اللى حواليها اللى بتوصل فيها الاميه ل 60%.


</doc>
<doc id="86" url="https://arz.wikipedia.org/wiki?curid=86" title="اسكندريه">
اسكندريه

اسكندريه ( بالانجليزى: Alexandria ، ‏ )‏ هى مدينه مصريه على الساحل الجنوبى للبحر المتوسط و من العواصم القديمه لمصر. كانت عاصمة مصر قبل القاهره و مركز إشعاع ثقافى فى العصر البطلمى ، و دلوقتى تانى أكبر مدينه بعد العاصمه القاهرة و اكبر مدينة فى محافظة اسكندريه. عدد سكان اسكندرية 4،1 مليون نسمة و فيها اكبر مينا مصرى بيخدم حوالى 80 فى المية من كل واردات مصر وصادراتها. اسكندريه ليها مطارين دوليين " مطار النزهه " و " مطار برج العرب ". اسكندرية هى كمان مدينه سياحيه بتمتد لحوالى 32 كم (20 ميل) على طول ساحل البحر المتوسط فى شمال مصر. و فيها مكتبة الاسكندريه (مكتبة الاسكندريه الجديده).

اسكندريه مركز صناعى مهم علشان خطوط أنابيب البترول و الغاز الطبيعى من السويس لإسكندريه. اسكندريه ليها وظيفة مهمة للتجارة بين اوروبا واسيا، لانها استفادت من سهولة الربط بين البر والبحر المتوسط والبحر الاحمر.

اتأسست اسكندرية على قريه مصريه صغيرة اسمها راكوتيس عن طريق الملك الاسكندر الاكبر المقدونى اللى خلاها عاصمة مصر فى 331 قبل الميلاد. فضلت اسكندرية عاصمة مصر حوالى الف سنه لحد 641 لما اتأسست الفسطاط. 
فى الازمنه القديمه، كانت اسكندريه مدينه من اشهر مدن العالم. اسكندريه كانت معروفة بفنارها (عجيبه من عجايب الدنيا السبعه)، مكتبة اسكندريه (اكبر مكتبه فى العالم القديم) و سراديب الموتى (كتاكومبوس) من كوم الشقافة (واحده من سبع عجايب العصور الوسطى). و فى 1994 ابتدا الكشف عن تفاصيل أكتر عن راكوتيس قبل وصول الاسكندر، و اسكندريه ايام عصر البطالمه.

اسس اسكندرية الاسكندر الأكبر فى 332 قبل الميلاد علشان تكون نقطة اتصال بين اليونان و وادى النيل. المهندس الرئيسى للمشروع كان دنوقراطس "دنيوقراط". قبل ما تتبنى اسكندريه كان فيه مكانها قرية صيادين اسمها راكوتيس. بعد ما الاسكندر خطط اسكندريه مشى من مصر على الشرق و مارجعش تاني مصر لإنه مات فى ميسوبوتاميا لكن المرجح إن جثمانه اتنقل ليها فى عهد بطليموس الاول و اتدفن فى اسكندريه فى السوما فى عهد بطليموس التانى.

فى العصر البطلمى اتوسعت المدينه وفى فتره قصيره جداً بقت اكبر من قرطاج، وبقت أهم المدن اليونانيه فى مصر، و مركز الثقافه الهيلينستيه فى منطقة البحر المتوسط. اسكندريه كانت بتسرى عليها القوانين اليونانيه و كان عايش فيها مصريين كتير و ما كانتش مدينه مغلقه على المقدونيين وكان فيه جواز مختلط بين المصريين و اليونانيين. معظم المصريين الاسكندرانيه كانوا موظفين و اصحاب محلات و تجار و بياعين فى الاسواق. اهم مبانى اسكندريه اللى اتبنت فى عهد بطليموس الاول كان الموسيون او مدرسة الفلسفه اللى اتعرفت باسم مكتبة اسكندريه و حولت اسكندريه لأهم مركز ثقافى فى البحر المتوسط من غير منازع. مصر ادت اليونانيين حاجه مهمه جداً ما كانوش بيعرفوها او ما كانوش بيستخدموها و هى ورق البردى و ده ساهم فى حركة الرواج الثقافى و العلمى.

غزاها الرومان سنة 30 قبل الميلاد و العرب سنه 641 ، و فى العصور الوسطى و فى العصر المملوكى بالذات اسكندريه كانت مينا مصر الاول و اهم مدينه تجاريه فى مصر بتدر دخل كبير على خزانة الدوله و كانت بتتحكم فى حركة التجاره الاوروبيه-الشرقيه. فى سنة 1365 اتعرضت اسكندريه لهجمه صليبيه ضخمه قادها بيير دى لوزينان ملك قبرص (بطرس الاول) اتعرفت بإسم " وقعة اسكندريه " كان ليها اثر كارثى على إقتصاد مصر و تجارة البحر المتوسط. فى سنة 1477 امر السلطان الأشرف قايتباى ببنا برج يحمى المدينه من هجمات الفرنجه على اساس فنار اسكندريه القديم فإتبنى برج اشتهر بإسم " قلعة قايتباى " و بقى من معالم اسكندريه و رمز من رموزها.

استمرت اسكندريه تأدى دورها التجارى فى عهد محمد على باشا و بقت بوتقه بتجتمع فيها جنسيات مختلفه من منطقة البحر المتوسط و كان فيها جاليه جريجيه (يونانيه) كبيره انعكست ثقافتها على شكل اسكندريه وطباع الاسكندرانيه. من اشهر الجريج الإسكندرانيه الشاعر كونستانتين كافافيس و المغنى ديميس روسوس. اسكندريه كانت العاصمه " الصيفيه " للعيله المالكه و الحكومه المصريه اللى كانت بتتنقل اسكندريه فى الصيف. الاسره الملكيه كانت بتقضى الصيف فى قصر المنتزه. و اول مره العاب البحر المتوسط اتعملت كان فى اسكندريه سنة 1951 .بعد ثورة 23 يوليه استمر الإهتمام بإسكندريه البلد اللى اتولد فيه جمال عبد الناصر و كان بيحصل احتفال كبير يوم 26 يوليه كل سنه بيعدى فيه جمال عبد الناصر وهو فى عربيه مكشوفه فى موكب كبير على كورنيش اسكندريه وسط هتافات و دعوات الجماهير المحتشده على الجانبين.



ليستة احياء اسكندريه

ونسيت كمان حي العجمي ياسطا



ماراثون الاسكندرية




كرم جابر المصارع الاوليمبى الذهبى



</doc>
<doc id="87" url="https://arz.wikipedia.org/wiki?curid=87" title="اعدام">
اعدام

الاعدام هو عقوبة تنفذها دولة للمجرمين كعقوبه لهم على شيء يعتبر جريمه ارتكبوها. منذ زمن و الاعدام كان يمارس فى كل المجتمعات تقريبا اكي يعاقب المجرمين و المعارضين السياسيين او التنكيل و الإنتقام و التخلص من المناؤين. من اشهر الجرايم اللى بتتعاقب فى وقتنا هذا بالاعدام هى القتل ( مع سبق الاصرار) و الجاسوسية و الخيانة العظمى و كمان فى دول بتطبق العقوبة دى على الجرايم الجنسيه زي الزنا و الاغتصاب و المثلية الجنسية (اللواط-السحاق).

فوق كده، فيه دول قليله بتنفذ العقوبة على اللى غيروا دينهم او اللى بيتسموا مرتدين ، او لتهريب المخدرات ، او للفساد (زى الصين). الاعدام اتلغى خالص من نظم العقوبات اللى بتتطبق فى دول الاتحاد الاوروبي، استراليا، نيوزيلاندا ، كندا، معظم دول امريكا اللاتينية و ولايات فى امريكا ، و الهند ، و اليابان ، و جمهورية جنوب افريقيا.

عقوبة الاعدام من اكثر الحاجات التى يختلف عليها الناس فى بعض المجتمعات. فأول حاجة تعريف " الجريمه " ليس واحد فى كل الدول فمثلاً هناك دول تعتبر الاتصال الجنسي دون زواج جريمة و تعدم المتهمين , لكن هناك دول اخرى ليس بجريمة. يعتبر بعض الناس أن عقوبة وحشية غير انسانية وليس لها اى مبرر و أن الخطأ فى تنفيذها غير ممكن إصلحه حيث أنه من الممكن أن يكون الشخص المعدم بريء، و غير ذلك فالاعدام يعتبر انتقام الدولة من مواطنين فتبقى مثلاً جريمة قتل ترتكبها الدولة مقابل جريمة قتل ارتكبها شخص. لكن من ناحيه اخرى،يقول بعض الناس أنه ضروري جداً لاستقرار المجتمع لأنه يردع المجرمين و يمنعهم من أن يرتكبوا جرائم مثل القتل او الأغتصاب, لأنه لو ألغيت عقوبة الاعدام فالمجتمع سيضطرب و تزيد الجرائم فيه، لكن المنتقدين يأكدون أن الاعدام لا يردع ويقلل من عدد الجرائم بدليل أن الجرائم التى تتعاقب بالاعدام موجودة فى الدول التى تنفذه فى المواطنين. إضافة الى ذلك, كثيراً ما نرى أن الذين يطبق عليهم الاعدام يكونون من طبقات فى قاع المجتمع او عناصر عرقية منبوذة فى حين أن الأغنياء والمتهمين من الطبقات الإجتماعية العليا ينفذون من العقوبة عن طريق تجنيد أعداد كبيرة من المحامين للدفاع عنهم او دفعهم المال لأهل الضحيه ( فدية) وهذه قمة انعدام العدل وتفند عقوبة الاعدام.

فى يناير 2008 وصل عدد الدول التي ألغت أحكام الاعدام ل 92 دولة و عدد الدول التى ما زالت تطبقه بانتظام هو 60 دولة و بقية دول العالم ما بين بينين يعني انه موجود فى قوانينها اكنها لا تطبقه او تطبقه ولكن فى حالات خاصة جداً او حسب مزاج الدولة. فى ابريل 2008 نشرت منظمة العفو الدولية ، و هى منظمه من أكتر المنظمات التي تعارض الاعدام ، تقريراً قالت فيه ان اكثر ست دول فى العالم نفذت حكم الاعدام سنة 2007 هى:
الدول التي تطبق الاعدام تختلف فى طريقة تطبيقه، من اكثر الطرق التى تستخدم الآن :




</doc>
<doc id="88" url="https://arz.wikipedia.org/wiki?curid=88" title="ايمانويل جال">
ايمانويل جال

إيمانويل چال Emmanuel Jal مغني هيب هوب من جنوب السودان بيحكي فى اغانيه عن الحرب الاهلية فى السودان 
وانه كان بيحارب وهو صغير.

ميعرفش هو اتولد امتى بس هو متأكد انه اتولد فى بداية التمانينات فى قرية اسمها تونچ فى جنوب السودان، والده انضم لجيش تحرير السودان، ولما كان عمره 7 سنين مامته ماتت، سنة 1987 لما كان عنده 6 او 7 سنين اتاخد من اهله عشان يحارب فى الحرب الاهلية اللى فى السودان وكان بيشيل سلاح AK-47 اللى كان اطول منه وفِضَل على كدة 5 سنين.

لما الحرب بقت صعبة إيمانويل هرب هو واطفال تانيين وسابوا الحرب ومشيوا 3 شهور لحد ما وصلوا لمدينة اسمها وات اللى كان فيها مجموعة انفصلت عن جيش التحرير، وهناك قابل إيما مكون مرات قائد جيش التحرير اللى اتبنته ورفضت انه ينضم للجيش وهرّبته لكينيا،وساعتها كان عنده 11 سنة، وهناك إيمانويل دخل المدرسة فى نيروبي، بعدها بكام شهر إما ماتت فى حادثة بس صحابها ساعدوا إيمانويل ان يكمّل دراسته.

وهو فى المدرسة فى كينيا ابتدى يغني عشان يهون على نفسه وينسى اللى شافه، وكان كمان بيعمل حاجات خاصة بالمجتمع زي انه كان بيجمع فلوس للاطفال الشوارع واللاجئين، وكان اللى حواليه بيشجعوه، إيمانويل دخل اكتر فى المزيكا وعمل مجموعات، واول اغنية عملها هى All We Need Is Jesus او "كل اللى محتاجينه هو يسوع" اللى اتعملت فى كينيا واتذاعت فى بريطانيا.


</doc>
<doc id="89" url="https://arz.wikipedia.org/wiki?curid=89" title="ايناس الدغيدى">
ايناس الدغيدى

إيناس الدغيدي (10 مارس 1953) هى مخرجة مصرية وهي اول مخرجة مصرية ست اتخرجت من المعهد العالي للسينما 1975 وعملت اول فيلم ليها 1985 وكان اسمه عفوا ايها القانون من بطولة محمود عبد العزيز و نجلاء فتحي
وكان مثير للجدل مش للمشاهد الجنسية بس لكن بردو لموضوعه اللى كان بينتقد ان الراجل مبيتحاكم لو زنا فى القانون المصري
وايناس الدغيدي شخصية جريئة فى افلامها واراءها ودايما بتدافع عن حرية المرأة وحقوقها فى مصر
وفي الفترة الاخيرة قالت فى برنامج ضد التيار انها مع ان الممثلة تظهر نص عريانة او عريانة خالص فى الافلام لو الرقابة وافقت 
وقالت كمان انها مش ضد ان الراجل والست يعيشوا مع بعض من غير جواز طالما قدروا يواجهوا الناس بده
وكمان انتقدت حجاب الممثلة الراحلة مديحه كامل وقالت انها كانت مكتئبة (مديحة) بعد ما اتحجبت 
وكمان انتقدت حجاب حنان ترك وقالت ان الحجاب مش فريضة وحتى لو فريضة فهي مش مقتنعة بيه
وقالت الكلام دة بعد ما راحت تحج فى 2007

ايناس الدغيدي عملت 19 فيلم، مجلة نيوزويك الامريكية اختارتها سنة 2005 من اهم 43 شخصية بيعملوا تاثير فى العالم العربي

ايناس الدغيدي كانت بتقدم برنامج مع هالة سرحان على قناة روتانا سينما وبعدها خدت رئاسة القناة بعد ما هالة سرحان سابتها





</doc>
<doc id="90" url="https://arz.wikipedia.org/wiki?curid=90" title="ابن العبرى">
ابن العبرى

جريجوريوس ابو الفرج ابن هارون المالطى و المشهور بـ ابن العبرى (اتولد 1226 جنب مالاطيا- فى توركيا دلوقتى – مات 30 يوليه 1286 فى ماراجا, شمال ايران) كان من اساقفة الكنيسه السيريانيه الاورتودوكسيه فى القرن التلاتاشر واتشهر بمؤلفاته فى الفلسفه و الشعر و اللغات و التاريخ و كمان اللاهوت. اسم الشهره بتاعه ابن العبرى خلا ناس كتير تفتكر انه من اصل يهودى بس الاغلب انه اتشهر بالاسم داإكمنه إتولد فى قريه اسمها عبرا قريبه من نهر الفرات. ابن العبري كتب اكتر اعماله بالسيريانى ، بس كمان ليه كتابات بالعربى.



</doc>
<doc id="91" url="https://arz.wikipedia.org/wiki?curid=91" title="ابو نواس">
ابو نواس

ابو نواس الحسن ابن هانى الحكمى و المشهور بـ ابو نواس (750 – 810), كان واحد من اعظم الشعرا القدام سوا من العرب او الفرس، اتولد فى مدينة الاهواز فى فارس (ايران) و كان ابوه سورى من دمشق و امه فارسية اسمها جُلبان و بقى شخصية محورية فى كتير من السير و الفولكلور وظهر كذا مرة فى كتاب الف ليله و ليله. فى يناير 2001, وزارة الثقافه المصريه أمرت بـ حرق شوية 6000 كتاب من اشعاره الهوموسكسواليه-الإغرائيه.


</doc>
<doc id="93" url="https://arz.wikipedia.org/wiki?curid=93" title="اتش دبور (فيلم)">
اتش دبور (فيلم)

اتش دبور ( H دبّور) فيلم مصري كوميدي انتاج 2008 بطولة احمد مكي و انجى وجدان ، حسن حسنى ، لطفى لبيب و هالة فاخر و اخراج احمد الجندي ومن انتاج الشركة العربية للانتاج والتوزيع السينمائي.

فيلم اتش دبور دة هو تاسع فيلم فى تاريخ السينما المصرية اللى يحقق مليون جنيه فى اول يوم عرض.
الفيلم عن شخصية هيثم اللى اتشهر بيها احمد مكي بس مختلفة عن الشخصية اللى فى تامر وشوقية من ناحية تفاصيلها والشخصية الاقرب للي جت فى اتش دبور هى اللى جت فى فيلم مرجان احمد مرجان زي الاسم يعني مثلا فى تامر وشوقية اسم الشخصية هيثم مصطفى النزهي 
لكن فى مرجان احمد مرجان اسمه هيثم دبّور بردو وبياخد مخدرات وعيلته غنية

الفيلم فيه موسيقة لعبة ماريو والمابتشو


</doc>
<doc id="94" url="https://arz.wikipedia.org/wiki?curid=94" title="احمد زويل">
احمد زويل

الدكتور احمد حسن زويل (اتولد فى دمنهور، 26 فبراير 1946،مات فى 2 اغسطس 2016)، عالم مصرى امريكانى، فاز فى 1999 بجايزة نوبل فى الكيميا.

بعد ما خلص تعليمه الابتدائى و الاعدادى فى دمنهور عزل على دسوق مع اسرته و كمل هناك تعليمه الثانوى و فى سنة 1963 دخل كلية العلوم فى جامعة اسكندريه و عاش وقتها فى بيت خاله فى على ربيع حماد فى منشية إفلاقه فى دمنهور و اخد بكالوريوس العلوم قسم كيميا سنة 1967 بدرجة امتياز مع مرتبة الشرف.

بعد ما اتخرج من كلية العلوم - جامعة اسكندرية فى مصر سنة 1967 حصل على شهادة الماجستير من جامعة اسكندريه و اشتغل كمتدرب فى شركة " شل " فى اسكندريه و بعدها سافر على امريكا عشان يكمل دراساته العليا واخد شهادة الدكتوراه سنة 1974 من جامعة بنسلفانيا وبعد شهادة الدكتوراه و انضم لفريق الابحاث فى جامعة بيركلى فى ولاية كاليفورنيا
و فى سنة 1976 اتعين استاذ مساعد فى الفيزيا الكيميائيه فى كلية كالتك و بدأ مشواره العلمى فى الدراسات و الابحاث. عينته مؤسسة كاليفورنيا للعلوم و التكنولوجيا استاذ اول للكيميا فى معهد لينوس بولينج و فى سنة 1999 اخد جايزة بنيامين فرانكلين على انجازاته و اسهاماته العلميه فى خدمة العلم بإكتشافه لـ " ثانية الفيمتو " اللى هى اصغر وحده زمنيه فى الثانيه و اتعمل له احتفال كبير فى فيلادلفيا استلم فيها جايزته القيمه.

اخد الدكتور احمد زويل جوايز كتيره على انجازاته كان منها جايزه من معهد كاليفورنيا للتكنولوجيا فى باسادينا(1990) جايزة وولف (1992)، و جايزة هربرت برويا (1995)، و جايزة ليوناردو دافنشى للامتياز (1995)، و جايزة والش (1997)، و جايزة ألكسندر فون هامبولدت الامريكيه، و ميدالية الاكاديميه الهولنديه للعلوم و الفنون.

فى سنة 1999، و هو عنده 53 سنه، اخد جايزة نوبل فى الكيميا كتتويج عظيم لانجازاته العلميه الهايله اللى حققها فى فى دراسة وتصوير ذرات المواد المختلفه وقت تفاعلاتها الكيميائيه، فكان بكده اول مصرى ياخد جايزة نوبل فى المجال العلمى.

فى ابريل 2009 اختاره الرئيس الأمريكى باراك اوباما ضمن مجلس مستشارى العلوم والتكنولوجيا التابع للبيت الابيض و اللى بيضم 20 عالم مرموق فى مجالات مختلفه.



</doc>
<doc id="95" url="https://arz.wikipedia.org/wiki?curid=95" title="احمد مكى">
احمد مكى

احمد مكى ممثل و مخرج و مغنى راب مصرى من اصول جزائرية اتولد فى 19 يونيو 1978 فى وهران فى الجزائر. اول ظهور ليه كان فى فيلم ابن عز وكان عامل فيه دور صاحب البطل وكان دور صغير بعد كدة اخرج فيلم الحاسة السابعة سنة 2005
وكان المفروض يبقى هو مخرج مسلسل تامر وشوقية لكن على اخر وقت ملقوش اللى يعمل دور هيثم فعمل هو الجزئين. احمد مكي اشتغل فى فيلمين من انتاج شركة جود نيوز بعد كدة و همّا: مرجان احمد مرجان سنة 2007 و ليلة البيبي دول انتاج 2008.اول فيلم من بطولته هو اتش دبور انتاج 2008 اللى ابتدى عرضه يوم 6 اغسطس بعد ما اتأجل كذا مره. قام ببطولة افلام زى "طير أنت" اللى كتبه عمر طاهر سنة 2009 و فيلم لا تراجع ولا استسلام، واشتركت معاه فى البطولة دنيا سمير غانم، و الفيلمين نجحوا نجاح جامد. و بعد كدة عمل فيلم اسمه "سيما على بابا" منجحش زى البقيين..
وعمل كمان "مسلسل الكبير اوى" و اللى نجح نجاح جامد فى الجزئين .

(2012) : اغنية "قطر الحياة" من ضمن البوم "اصله عربي".


</doc>
<doc id="96" url="https://arz.wikipedia.org/wiki?curid=96" title="ارشميدس">
ارشميدس

أرخميدس (باليونانية Αρχιμήδης وتلفظ [aɾ.çi.ˈmi.ðis] و [ar.kʰi.ˈmɛ:.dɛ:s] عند الأقدمين). أو أرشميدس (م: 287 قبل الميلاد في سرقوسة – و: 212 قبل الميلاد)، كان عالم رياضيات يونانى ، فيزيائي ، ومهندس ، و مخترع ، وعالم فلكي. ورغم ان مش كل تفاصيل حياته معروفه ، لكنه كان واحد من ابرز العلما في العصور القديمه .
ارشميدس اسس علم استاتيكا الموائع وشرح مبدأ العتله و صمم الات مبتكره ، بما فيها المحركات والمضخات اللولبيه اللى اتسمت على اسمه. وهو الذى وضع قنون الطفو


</doc>
<doc id="97" url="https://arz.wikipedia.org/wiki?curid=97" title="الارض">
الارض

الارض هى ثالث كوكب فى الترتيب من ناحية الشمس و هى المكان الوحيد الذي نعرفه فيه حياه و يعيش عليها ملايين الانواع-من ضمنها الانسان. تكونت الارض من حوالي 4.54 مليار سنة و بدأت الحياة عليها بعد نشأتها بمليار سنة ( من حوالي 3.5 مليار سنة).71% من سطح الارض متغطي بمياه المحيطات المالحة و الباقي عبارة عن قارات و جزر.تدور الارض حول الشمس مرة كل 365.26 يوم و بتدور حول نفسها مرة كل 24 ساعة. القمر هو التابع الطبيعي الوحيد للارض الذي يدور حولها من حوالي 4.53 مليار سنة و يدور دورة كاملة حول الارض كل 27.3 يوم و هو المسؤول الرئيسى عن حدوث المد و الجزر.



</doc>
<doc id="99" url="https://arz.wikipedia.org/wiki?curid=99" title="اريسطو">
اريسطو

اريسطو (384 ق م – 322 ق م) فيلسوف يوناني قديم إتعلّم على ايد افلاطون و كان الاستاذ بتاع الاسكندر الاكبر و بطليموس الاول .اريسطو كتب عن حاجات كتيرة زي الفيزيا و و الميتافيزيا و الشعر والدراما و المزيكا و المنطق و السياسه و الحكومه و الاخلاق و البيولوچيا و الزوولوچيا(علم الحيوان).
اريسطو زيه زي سوقراط و افلاطون بيعتبر واحد من مؤسسين الفلسفة الغربية.اراءه فى الفيزيا اثرت تاثير كبير على العلم فى العصور الوسطانية و تنتها مستمرة لحد عصور النهضة لما بدأت تفقد مكانتها لصالح الفيزيا الحديثة. بالنسبة للبيولوچيا، فكتير من الملاحظات اللى سجلها اتثبت صحتها و دقتها فى القرن التسعتاشر.اعماله كمان بتعتبر اول دراسة رسمية فى علم المنطق. كل مظاهر فلسفة اريسطو لسه بتتدرس لحد دلوقتي فى جامعات العالم كله. اريسطو كتب كتب كتير باسلوب راقي ( وصفها شيشرون الشاعر الروماني بانها زي نهر من الدهب)، بس اغلب كتبه بيعتقد العلما انها ضاعت و ماوصلناش منها غير التلت يادوب و ضاع التلتين. و اشهر واحد ترجم وشرح فلسفة و افكار ارسطو كان ابن رشد


</doc>
<doc id="100" url="https://arz.wikipedia.org/wiki?curid=100" title="اسامى الالهه">
اسامى الالهه

الشعوب المختلفة بتسمي الالهه القوميه بتاعتها باسامي كتيرة بتختلف على حسب مفهوم الالوهيه عند الشعوب دى و كمان على حسب الاديان و على مر الزمان.

فى التوراة ب يظهر اسم الاله اليهودي فى تلات اشكال إلوهيم و إيل و فى الاكتر ب يظهر على شكل اربع حروف عبرية ( ي \ هـ \ و \ هـ ) ب ترمز لاسم الاله المتقدس و اللى من كتر احترام اليهود للاسم دا ما كانوش ب يستجرو ينطقوه و بس كانو بكتفو ب الاربع حروف دول ك رمز ليه.

يهوه هو الاسم اللى المسيحيين بيسمو بيه الاه بتاعهم على حسب ما بيذكر العهد القديم بتاع اليهود.بس علشان التخوف اللى مذكور فوق حوالين نطق الاسم دا، ف اغلب المسيحيين بيفضلوا يستخدوا اسامي زي الرب او الاب او الاب السماوي او التالوت المقدس. .
يسوع اسم عبري معناه( يهوه المنقذ او المخلص) و المسيح كمان اسم عيري معناه الممسوح بالزيت المتقدس. المسيحيين فى المنطقه العربيه بيسموه الله.

الله هو اسم الاله الواحد الاحد فى اللغة العربية و على الرغم من انتشار الاسم مع انتشار الاسلام الا ان اسم الله كان معروف فى شبه الجزيرة العربية من قبل ظهور الاسلام ( اسم ابو نبي الاسلام هو عبد الله الذي مات قبل ولادة ابنه محمد و قبل ظهور الاسلام) و كذلك يستخدم المسيحيون واليهود العرب اسم الله فى الاشارة لآلهاتهم

شانج دي هو الاسم يتاع الاله الاعظم فى الصين القديمة و هو كمان الاسم اللى بيستعمله الصينيين المسيحيين دلوقتى فى التعبير عن الاههم و نفس الاسم بيستعمله المسيحيين الكوريين و الفيتناميين ل نفس الغرض ( معنى شانج دي الحرفي هو الملك اللى فوق).و بالاضافة لاسم شانج دي ف كمان فى اسامي تانية زي شين و زهوو و تيان.

نتيجة لكبر الهند فى المساحة و تعدد الالهة و الديانات ف من الصعب نحدد اسم واحد بس للاله الاعظم، البعض بيستعمل اسامي زي راما و احيانا كريشنا وباجافان و شيفاوشيام""و""اشورا""

فى الديانة السيخية الله فوق مستوى فهم البشر و ليه عدد مش محدود من الفضايل و علشان كدة ممكن يتسمى بعدد مالوش نهاية من الاسامي و كلها صحيحة. من اشهر الاسامي هى اكال بوركا يعني الكائن الازلي الابدي و ايك اونكار يعني الخالق الواحد و سانتام يعني الاسم الحق

البوذية كديانة ما بتعترفش باله واحد خالق للكون بس مؤسس الديانة بوذا بيحظى باحترام و تقديس كبير كـ انسان مش كـ اله

آتون هو اسم اول اله واحد احد فى مصر القديمة

اهورا مازدا هو اسم الاله الاعظم عند الزورادشتيين و معناه رب النور او رب الحكمة


</doc>
<doc id="101" url="https://arz.wikipedia.org/wiki?curid=101" title="اسبانيا">
اسبانيا

اسپانيا (‏ España‏;‏ ‏ ) او "مملكة اسپانيا" هى دوله أوروبيه بتطل على البحر المتوسط من ناحية الجنوب و المحيط الاطلنطى من ناحية الغرب. و ليها حدود مع فرنسا و اندورا و البرتغال و المغرب.

اسپانيا دوله ملكيه دستوريه و ديموقراطيه برلمانيه و عضو فى الاتحاد الاوروبى من سنة 1986 و عضو فى الناتو من سنة 1982. اسبانيا دولة متقدمة و اقتصادها الإتناشر بين أكبر اقتصادات دول العالم و الخامس فى الاتحاد الاوروبى و سنة 2005 كان مؤشر نوعية الحياه فيها عاشر اعلى تصنيف فى العالم.

عاصمة اسپانيا هى مدريد اللى هى كمان أكبر مدنها, و الإسپانى او الكاستييانو هى اللغه الرسمى للدوله حسب الدستور الاسپانى بس فيه لغات تانية بتعترف بيها الدولة زى الباسكى و الجاليسى و الكاتالانى. سنة 2006 89% من الاسپان اعتبرو الكاستييانو لغتهم الام.

عدد سكان اسپانيا 46951532 نسمه كان حسب تعداد سنة 2010, و مساحتها 504،030 كيلو متر مربع و بكدا بتكون تانى اكبر دولة فى غرب اوروبا بعد فرنسا حسب المساحة،و رابع أكبر بلد فى قارة اوروبا بعد روسيا, و اوكرانيا, و فرنسا , متوسط ارتفاع اراضى اسپانيا 650 متر فوق مستوى سطح البحر ده خللاها خامس أكبر بلد جبلى فى أوروبا بعد سويسرا, النمسا, أندورا و ليختنشتاين.

اراضى اسبانيا بتضم معظم شبه الجزيرة الايبيرية و ارخبيل جزر البليار فى غرب البحر المتوسط, و ارخبيل جزر الكنارى فى شمال شرق المحيط الاطلنطى و كمان فى شمال افريقيا, زى اماكن سيادة الحكم الذاتى فى ثيويتا و ميلييا, و أصغر المناطق جزر تشافاريناس , صخرة فيليز ديجوميرا وصخرة الحسيمة. اسبانيا بتشارك فرنسا فى السياده على جزيرة الفزان فى مصب نهر بيداسا و خمس فيساريات فى البيرينيه.

أراضى اسبانيا طول تاريخها اتعرضت لمؤثرات خارجيه كتير بسبب مكانهاو كتير من التأثير ده كان بيحصل فى وقت واحد من عصور ما قبل التاريخ و بدايات اسپانيا كبلد . و بالعكس البلد فى حد ذاته كان مصدر مهم للتأثير فى مناطق تانيه و على راسها خلال العصر الحديث لما بقت امبراطورية عالمية و سابت أكتر من 400 مليون واحد بيتكلمو اسبانى دلوقتى و ده خللا الاسبانى تانى اكبر لغه ام حسب عدد اللى بيتكلموها.

اسپانيا عضو فى الأمم المتحدة, الاتحاد الأوروبى, حلف شمال الأطلنطى, منظمة التعاون و التنميه الاقتصاديه, و منظمة التجاره العالميه. مدريد (‏ Madrid‏ ‏ , و بالعامية فى اسبانيا ) هى العاصمه واكبر مدينه فى اسپانيا . و تالت أكبر بلديه فى الاتحاد الأوروبى بعد لندن و برلين, و مدريد الكبرى هى تالت أكبر منطقه حضريه حسب عدد سكان المناطق الحضريه فى الاتحاد الأوروبى بعد باريس الكبرى و لندن الكبرى.

المادة الرئيسية: جغرافية اسبانيا

مساحة اسبانيا 195884 ميل مربع (504782 كيلومتر مربع), و حسب المساحه اسبانيا هى البلد رقم 51 أكبر بلد فى العالم أصغر بحوالى 47000 كيلومتر مربع من فرنسا, و أكبر بحوالى 81000 كيلومتر مربع من ولاية كاليفورنيا الامريكانيه.

اسبانيا ليها حدود من الغرب مع البرتغال, و من الجنوب مع حدود جبل طارق (اقليم ما وراء البحار بريطانى) و مع المغرب من خلال مدن فى شمال افريقيا (ثيويتا و ميلييا). من الشمال و شمال غرب خليج بسكاى و بحر بسكاى. شمال شرق البلاد, على طول سلسلة جبال البيرينيه, فرنسا و حدود مع الدوله الصغيره إمارة اندورا. اسبانيا تشمل جزر البليار فى البحر المتوسط, وجزر الكناری و عدد من الجزر مش مأهولة جنب مضيق جبل طارق من البحر المتوسط.

بسبب الوضع الجغرافی لاسبانيا الظروف المناخية متنوعة, و ممكن تقسيمها عموما لأربع مناطق هی:

معظم المطر فى اسبانيا بينزل على الجبال الشماليه.

اسم اسبانيا مستمد من الكلمة الاسپانى اسپانيا , الاسم المعين اللى استعمله الرومان لوصف شبه الجزيرة الايبيرية جغرافيا, و هو كمان مصطلح مشتق من اسم ايبيريا. فيه نظريات كتيره عن حقيقة اصل اسم اسبانيا, وبعضها محل جدال.

اسپانيا "Hispania" جاى من الفينيقى i-spn-ya, اللى مدة استخدامها موثقة من الالف التانيه قبل الميلاد من النقوش الأجاريتيكية. الفينيقيين كانوا اول حضارة تيجى لشبه الجزيرة الايبيرية لتوسيع التجارة بينهم, و اسسو, من بين حاجات تانيه, مدينة كاديذ حوالى سنة 1100 قبل الميلاد, اقدم مدينه فيها سكان لحد دلوقتى فى أوروبا الغربية.

الفينيقيين سموا شبه الجزيرة الأيبيرية אי שפנים ʾÎ-šəpānîm "isle of hyraxes" بمعنى ارض الارانب لانهم لقو ارانب بريه كتيره و افتكروها زى الارانب اللى فى شمال افريقيا. أخد الرومان الاسم بمعنى "الساحل"٬ "الجزيرة" ٬ "الارض"٬ او "المنطقة". وبكده أخدو اسم اسبانيا بمعنى "منطقة غنية بالأرانب البرية ". بعض العملات فى وقت هادريان بتجسد اسپانيا على شكل ست قاعده و فيه أرنب جنب رجليها.ايزيدورو السيڤييانى افترض إن اصل الاسم جاى من الكلمه الايبيرى Ispani اسم سيڤييا و حرًف الرومان اسم المدينة و سموها ايسباليس 

بخلاف الاصل الفينيقى للمصطلح, انطونيو دى نابريخا بيتفق مع ايزيدورو السيڤييانى ان ممكن يكون اسم اسبانيا نشأ من تحريف الكلمة الايبيرى Hispalis بمعنى "مدينة الغرب" اسم سيڤييا, و المدينة سماها الرومان ايسباليس و بعدين الفينيقيين و الرومان سمو كل شبه الجزيره على اسم المدينه.

كانديدو ماريااتريجيروس اقترح نظريه تالته عن اصل المصطلح الفينيقى فى الاكاديمية الملكية للفنون فى بارسلونا سنة 1767 بتقول منشأ مختلف من الناحية النظريه على اساس ان الابجدية الفينيقى (زى العبرى) مافيش فيها حروف عله يعنى ‏"SPHAN"‏ ‏("spn" بالعبرى و الأرامى) الفينيقية "الشمال", التسمية اللى استعملها الفينيقيين للوصول لشبه الجزيرة الايبيرية على طول الساحل الأفريقى, عن طريق الطريق الشمالى و بكده تكون اسپانيا "Hispania" "ارض الشمال."

نظريه رابعه فى اللغة الفينيقية (2000) بتقول ان, جدور المصطلح معناه "تشكيل المعادن". و بكده تكون اسپانيا "Hispania" "ارض المعادن المتشكله".

نظريه غيرها بتقول Hispania Hispalis مشتقة من اسماء أسطورية لاتنين من ملوك اسبانيا ايسبالو و ابنه ايسبانو او ايسبان اللى كانو على التوالى ابن و حفيد هرقل.

كلمة ايسپانيا مستخدمة من الفترة الڤيثجوثيه و لحد دلوقتى من الناحية الجغرافية, و اخدت شكل سياسى زى استخدام عبارة Laus Hispaniae لوصف تاريخ شعوب شبه الجزيرة فى مذكرات ايزيدورو السيڤييانى. و ممكن تكون كلمة ايسپانيول بمعنى اسپانى اتطورت من اللغات الرومانسية البروڤانسيه لأن (ول) مش من سمات اللغات الرومانسية المستخدمة فى شبه الجزيرة قبل القرن التاسع, و بالتالى يكون تم استيرادها مع تطور ظاهرة الحج فى العصور الوسطى لزيارة سانتياجو دى كومبوستيلا; لأن كتير من الزوار كانو فرنكيين.

المادة الرئيسية: تاريخ اسبانيا
من أزمنة قبل التاريخ اتعرضت اسبانيا بسبب موقعها لكتير من المؤثرات الخارجية فى كتير من الاحيان فى وقت واحد. فى أوقات معينة, اسبانيا نفسها كانت مصدر مهم للتأثير على مناطق تانيه.

البحث الأثرى فى اتتابويركا يدل على ان شبه الجزيرة الايبيرية كان فيها سكان شبه الانسان من حوالى 1.2 مليون سنة. البشر الحديثه فى شكل الكرو-موجنونس جت شبه الجزيرة الايبيرية من خلال البرانس من حوالى 35،000 سنه. وأشهر الاعمال الفنية من عصر ما قبل التاريخ والمستوطنات البشرية هى لوحات مشهوره فى مغارة التاميرا كانتابريا فى شمال اسبانيا اللى أنشئت حوالى سنة 15،000 قبل الميلاد. الأدلة الاثرية والجينية تشير بقوة لإن شبه الجزيرة الايبيرية واحده من تلات مناطق انتشر منها سكان شمال أوروبا بعد نهاية اخر عصر جليدى

تاريخيا شعوب شبه الجزيرة الرئيسيين كانو الأيبيريين و الكيلت. السيلت عاشو جنب المحيط الاطلنطى فى شمال و شمال غرب شبه الجزيره. الأيبيريين هم اول الشعوب اللى عاشو فى شبه الجزيرة الأيبيرية جنب البحر المتوسط فى الشمال الشرقى الجنوب الغربى و هى المنطقة اللى دلوقتى نافارا, و المناطق الشمالية الغربية من اراجون شمال شرق و وسط لاريوخا. فى وسط ايبيريا حصل امتزاج بين الشعبين و نتج عن ده شعب مجتمعات السلتابريين. الشعوب التانيه اللى عاشو فى ايبيريا منهم شعب بلاد الباسك فى المنطقة غرب لجبال البيرينيه و دول هم اللى سماهم الرومان ڤاسكون ومن المرجح أن تكون الڤاسكون أجداد شعب الباسك. و شعب التوردانوس , اللى عاشو فى أراضى مملكة تارتيسوس القديمة مع جماعات عرقية تانيه على طول المناطق الساحلية الجنوبية اللى دلوقتى اندلسيا.

الفينيقيين و اليونانيين عاشو فى شبه الجزيرة الأيبيرية, لكن كان اتصالهم محدود مع الڤاسكون. الأيبيريين كان ليهم سمات ثقافية محددة حسب المعايير الإثنوجرافية واللغوية. الكتابات عن الأيبيريين بتوفر بيانات متناقضة فى كتير من الاحيان. بين سنة 1200 قبل الميلاد و 800 قبل الميلاد فى عصر الحديد اتبلورت فى الشمال الغربى مجتمعات السلتابريين اللى هم شعوب سلتيك شبه الجزيرة الايبيرية و يبدو ان اللى كانو عايشين فى الجبال كان سماهم الرومان بالحروف اللاتينى ڤاسكون.

حوالى 1100 قبل الميلاد وصل الفينيقيين لشبه الجزيرة على اسس سلمية،بعد حرب طرواده بـ 80 سنه, Gades الرومانية دلوقتى كاديذ اتأسست فى 1104 قبل الميلاد. ازدهار تجارة الذهب والفضة بين شعب التوردانوس و الفينيقيين و اليونانيين موثق فى تاريخ سترابون و فى الكتاب المقدس فى الاسفار اللى كتبها الملك سليمان.

بين سنة 500 قبل الميلاد و 300 قبل الميلاد أسس اليونانيين مستعمرات على ساحل البحر المتوسط من ايبيريا و هو الاسم الللى بقى اسم شبه الجزيرة.و بين الحروب البونية الأولانية و التانية بين روما و قرطاج غزا القرطاجانيين شبه الجزيرة أهم المستعمرات كانت على جزيرة ايبيزا و فى كارتاخينا وهو اسم يشير لقرطاج الجديدة وغيرها من المدن الفينيقية فى البداية زى كاديذ و مالاجا.

بين الحرب البونيه الاولانيه و الحرب البونيه التانيه بين روما و قرطاج غزا القرطاجيين ايبيريا القرطاجيين لفترة صغيره و سيطرو على جزء كبير من ساحل البحر المتوسط و أهم مستعمراتهم فى ايبيريا كانت فى جزيرة ايبيزا و كارتاخينا و اسم كارتاخينا معناه قرطاج الجديده,

من حوالى 210 قبل الميلاد لسنة 205 قبل الميلاد هزم الرومان القرطاجانيين. الاستعمار الرومانى لشبه الجزيرة الايبيرية اخد حوالى 500 سنة من الحرب البونية التانية و خلال فترة الحكم الرومانى قسم الرومان شمال الإقليم لتلات محافظات . و شبه الجزيرة الايبيرية كانت منطقة من الامبراطورية الرومانية معروفة باسم هسبانيا.

استمر الحكم الرومانى حوالى 500 سنة و فى اول احتلال الرومان اتعاملو مع حصار طويل استمر حوالى 30 سنة لنومانسيا المدينه السلتابريه على ضفاف نهر دويرو جنب صوريا دلوقتى.
شعب هسبانيا استوعب ثقافة الامبراطورية الرومانية و لغتها وقوانينها و كسب شعب اسبانيا أهمية فى حدود الامبراطورية و انضم القادة المحليين للطبقة الأرستقراطية الرومانية لدرجة ان تلات اباطرة رومان مهمين ; تراجان, و هادريان و ثيودوسيوس اتولدو على شبه الجزيرة بالإضافة للفيلسوف سينيكا لوسيوس اننيو وغيرهم من الشخصيات البارزة. اسبانيا كانت منتج الحبوب للسوق الرومانية, والموانئ تصدير الدهب, والصوف, و زيت الزيتون, و النبيت. استحداث مشاريع الرى زاد الانتاج الزراعى ولسه بعض مشاريع الرى مستخدمه لحد دلوقتى. المسيحية دخلت هسبانيا فى القرن الاول م و بقت ديانه شعبية فى المدن فى القرن التانى المیلادی . معظم لغات و دين و قوانين اسبانيا دلوقتى و تستند و إبتدت من الفترة دى.

بعد الغزوات من السويڤيس و الڤاندال الجرمان و الالانس خلال القرن الخامس الميلادى, ماقدرتش الإمبراطورية الرومانية تدافع عن اراضيها فى شبه الجزيرة الايبيرية, وبالتالى سيطر عليها الجوث الغربيين.

فى سنة 409, اجتاح السويڤيس و الڤاندال الجرمان و الالانس شبه جزيرة ايبريا. وبعد سنين قليلة فى سنة 416 دخل اسبانيا حلفاء روما الجوث الغربيين وطردو الڤاندال الجرمان و الالانس من شبه الجزيرة, و استحوذو على اراضى السويڤيس فى جاليثيا.

أول فكرة اسپانيا كبلد موحد ابتدت على ايد ملوك الجوث الغربيين اللى إتطلعو لوحدة أراضى كل اسبانيا وحققو ده مع الهزايم المتتالية للسويڤيس و الڤاسكوس والبيزنطيين. الوحدة الدينية جت بعد الصلح بين الكاثوليك و الأريوسيين و مجالس الجوث الغربيين (الڤييثجوث) الكنسية و هى المجامع اللى جمعت الملك و الأساقفة فى المملكة للنظر فى المشاكل اللى ليها طابع سياسى دينى علشان يحطو قوانين موجهة للبلد كلها. ايزيدورو السيڤييانى بيقول ان سوينتيلا (588–633/635) كان أول ملك لمملكة اسبانيا فى كل ايبيريا من سنة 621 لسنة 631.

سنة 689 غزا العرب معظم شمال غرب افريقيا. و بعد انتصار العرب ضد الجرمانيين فى معركة جواداليتى فى يوليو 711 م ابتدا المسلمين غزو شبه الجزيرة الايبيرية و عملو امارة او مقاطعة من الامبراطورية العربية سموها الاندلس و عاصمتها كانت فى كوردوبا. بسبب التقدم السريع للمسلمين سيطرو على توليدو أول عاصمة للجوث الغربيين فى 712. و بعد كده اتقدم المسلمين لشمال ايبيريا و كل المدن اما غزاها المسلمين أو استسلمت ليهم. فى 716 سيطر المسلمين على شبه الجزيرة, لكن سيطرتهم على الشمال كانت اسمية مش عسكرية لان عدد من المناطق فى شمال شبه الجزيرة الإيبيرية بقيادة بلايو نجح فى مقاومة الغزو الأولى. و قاوم بعض الڤييثجوث سنين لحد 719 و بعد كده جهودهم راحت للجنب الغربى من جبال البيرينيه اراضى المملكه الكارولينجيه و كان فيه انتفاضات فى المنطقة الخاضعة لسيطرة قليلة فى الشمال الغربى من شبه الجزيرة.

بعد سقوط مملكة الجوث الغربيين, سيطر الجوث الغربيين على سلسلة جبال سانتاندير و أستورياس و كانتابريا و الباسك و علشان حجم المناطق دى صغير ما جاش عليهم ضغوط كتير من السلطه الإسلاميه اللى حلت محل سلطة المملكة الجوثية فى ايبيريا. كتير من الجوث وأمراء الاسبان بقو مسلمين علشان يحافظو على مناصبهم و سلطتهم.
سنة 718 اتمرد فى استورياس نبيل اسمه بلايو ضد المسلمين لكن فشلت الثورة. فى سنة 722 حاول بلايو مرة تانيه و هزم بلايو و مجموعة من الاستوريانيين من بينهم بعض نبلاء الڤيثجوث, المسلمين فى معركة كوڤاجوندا و أسس بلايو مملكة أستورياس و دى كانت بداية الفترة المعروفة باسم الاسترداد علشان استعادة السلطة المسيحية فى شبه الجزيرة الايبيرية. مملكة أستورياس حكمت استورياس و كانتابريا و ناڤارا و شمال اراجون.

فى الجزء الشمالى الشرقى من شبه الجزيرة الڤييثجوث اللى كانوا هربو لمملكة الفرنكيين طلبو مساعدة من الفرانكس, حتى شارلمان قام بسلسلة من الحملات العسكرية علشان إقامة منطقه معروفه باسم ماركا هيسبانيكا, و اتشكلت ماركا هيسبانيكا فى أوائل القرن التاسع علشان تمنع تغلغل المسلمين فى مملكة الفرانكس.
و تقسيم الأراضى لماركيزات هو الأسلوب اللى اتقسمت بيه الأراضى الفرنكية فى بلاد كتير, لان كان امراء الاقطاعيات من أصل فرنكى أو جوثى بييمثلو ملك الفرانكس.

تحت حكم الإسلام, كان المسيحيين و اليهود معترف بيهم على انهم "أهل الكتاب", و كان ليهم حرية ممارسة شعائرهم الدينية, لكن واجهو عدد من ممارسات التمييز والعقوبات الإلزامية لانهم ذميين. التحول لاعتناق الاسلام زاد و بعد التحول فى القرن العاشر و فى القرن الحداشر يمكن كان عدد المسلمين يفوق عدد المسيحيين فى بقية المناطق اللى كانت لسه خاضعة لسيطرة المسلمين. المولاديين (المسلمين من اصل عرقى ايبيرى) كانو غالبية سكان الاندلس قبل نهاية القرن العاشر.

فى القرنين التامن و التاسع كبرت قوة المسلمين فى شبه الجزيرة على الرغم من المعارضة من مراكز المسيحية فى الشمال. فى أواخر القرن التامن هرب عبد الرحمن الاول الأموى من سوريا للأندلس وده فى الحياة السياسية وصل لاستقلال امارة الخلافة فى ايبيريا عن دمشق.

الجالية المسلمة فى شبه جزيرة ايبريا كانت هى نفسها متنوعة و عانت من توترات اجتماعية. البربر سكان شمال افريقيا, اللى قدمو الجزء الاكبر من الجيوش الغازية اشتبكو مع القيادات العربية من الشرق الأوسط. و مع مرور الوقت, كبر ترسخ السكان المغاربه, و خصوصا فى وادى نهر جوادالكيڤير و السهل الساحلى من فالنسيا, وقرب نهاية الفترة فى المنطقة الجبلية من جرانادا.

جرانادا عاصمة الخلافة; كانت أكبر و أغنى مدينة و أكترها تطور فى العصور الوسطى فى أوروبا الغربية, وازدهرت التجارة و التبادل الثقافى فى منطقة البحر المتوسط.استورد المسلمين تقاليد فكرية مهمه من الشرق الأوسط و شمال أفريقيا. وكان لعلماء المسلمين واليهود دورا مهم فى تنشيط وتوسيع الفلسفه الكلاسيكية اليونانية اللى كانت بتتعلم فى أوروبا الغربية.
فی القرن العاشر فی عهد عبد الرحمن التالت بقت الأندلس خلافة مستقلة عن دمشق من الناحیه الدينية والحكم الذاتى و مش بس فس السياسة.الوقت ده كان فیه حيويه ثقافيه, و ده الابتكارات فى مجالات العلوم والفنون والآداب, مع اهتمام خاص مكرس لتطوير المدن. و كانت المدن الكبرى هی فالنسيا و ساراجوسا و توليدو و سیڤییا و كوردوبااللی خلال القرن العاشر, مع حكم الحاكم التانى بقت أكبر مدينة فى أوروبا الغربية و أكبر مركز ثقافى و عدد سكانها كان حوالی 500,000. رغم ده انخفاض بلاد المسلمين ابتدأ فی القرن الحداشر, لما زاد التنافس بين الأسر الحاكمة وانهارت الخلافة الإسلامية,و حل مكانها خليط من الممالك الصغيرة كل واحده كان اسمها طایفه من العربی طابفه.

من ناحية تانية بالقرب من جبال البيرينيه كان فیه اتنين من الممالك المسيحية:مملكة ناڤارا وأراغون.. كمان اتوسعت الممالك المسيحية فى شبه الجزيرة, اللى كانت لحد الوقت دهه مملكة أستورياس, و عاصمتها أوڤييدو لكن من عهد ألفونسو التانی العفيف اتحولت لمملكة ليون فى 910. مدينة ليون كانت أندمجت فی مملكة أستورياس فى نص القرن التاسع من خلال اوردانیو الاول فى 856. بعد موت الفونسو التالت ملك ليون سنة 910 فى زامورا انقسمت مملكته بين ولاده التلاته جارسيا بقى ملك ليون لكن مات بعد فترة وجيزة سنة 914 بدون وريث و اوردانیو التانى, بقى ملك جاليسيا من 910 و ليون بعد وفاة جارسيا, أصغر ولاده فريويلا بقى ملك أستورياس, بعد موت اوردانیو التانى ولاده كانو لسه صغيرين علشان كده إتوحدت المملكه مره تانيه تحت حكم فريويلا, بعد موت فريويلا خلفه ابن اوردانیو الفونسو الرابع.

فی القرن الحداشر اتراجعت أراضى المسلمين لما ابتدت الصراعات بين مختلف العائلات المالكة و الخلافة الإسلامية فتتت الأراضى بين ممالك صغيرة و اتسما ملوك الممالك دى ملوك الطوايف.منافسة ممالك الطوایف ادت للدول المسيحيه الصغيره الفرصة انها توسع أراضيها لحد كبير وتعزز مواقعها. وصول حكام شمال افريقيا المسلمین من المرابطين و الموحدين ساعد فى استعادة وحدة المسلمين لكن زود صرامة الحكم و قلل التسامح الدينى الموجود فى اسبانيا من قرون و الحريه , فی النهاية رغم تحقيق بعض النجاح فی غزو الشمال, ماقدرتش الطوایف تقاوم زيادة القوة العسكرية للدول المسيحية.

سيطرت القوى المسيحية بقيادة ملك كاستيا ألفونسو السادس على مملكة الطايفه فى توليدو فى 1085 و سيطرت على مدريد بدون مقاومة, و يمكن من خلال الاستسلام. لحد كبير كملت الممالك المسيحية استعادة النص الشمالى من اسبانيافی القرن الحداشر.

حكم ألفونسو السابع كاستيا و ليون و و كانت مراته هى بيرينجيلا برسلونه من عيلة برسلونه و قسم مملكته بعد وفاته. ابنه فرناندو التانى (1137 - 22 يناير 1188) استلم ملك ليون من 1157 لحد وفاته 1188, و باستلام فرنانددو عرش ليون استلم اخوه سانشو التالت عرش كاستییا.

مستقبل الممالك المسيحية فى البر الرئيسى كان من خلال إنشاء أربع وحدات : تاج كاستییا, و هو مفهوم معناه وجود ملك واحد على مجموعة متنوعة من الممالك والاراضى (ليون و كاستییا نفسها و جاليسيا وغيرها), و التانیه تاج أراجون تم تشكيله من خلال اتحاد الأسر الحاكمة مملكة أراجون و مقاطعة برشلونة فی سنة 1137, و التالته مملكة نافار, و الرابعه مملكة البرتغال.

فى القرن التلاتاشر, تاج كاستییا بقى أقوى تاج من أصل اسبانى, مد ملك كاستییا سلطته لجنوب شبه الجزيرة, و اضاف خايمى الأول ملك أراجون ممالك فالنسيا, و مايوركا و مملكة مورسيا, و بعد كده كمان سردينيا و صقلية و مناطق من شرق البحر المتوسط.

استرد المسيحيین المدن الكبيرة فی جنوب اسبانيا فی القرن التلاتاشر; كوردوبا سنة 1236 و سيڤییا سنة 1248 و فضل حكم المسلمين فى جرانادا باعتبارها دولة فی الجنوب.

مع صعود فرناندو الكاتوليكى للعرش خفت حدة التوترات الاجتماعية بعد اصدار فرناندو قرار التحكيم حكم جوادالوبى فى 21 ابريل 1486 اللى انهى الصراع بين الأمراء والفلاحين والمزارعين ومربى الماشية فى مملكة أراجون بعد ضغوط من الحرب الأهلية إمارة كتالونيا (1462- 1472) لانهاء الاضطرابات الكاتالوينية فى المناطق الريفية. تم قبوله من جانب المزارعين و الأمرا, و حط حد للاقطاعية فى امتلاك الأرض و "سوء المعاملة".

فى نهاية العصور الوسطى; وحد الملوك الكاتوليك (الملكة إيزابيل ملكة كاستيا والملك فرناندو التانى ملك أراجون) مملكة كاستيا, و عاصمتها فى توليدو, و تاج أراجون, و عاصمته فى ساراجوسا, فى مملكة اسبانيا الحديث. و هزمو المسلمين فى مملكة جرانادا سنة 1492.و قبل كده فى 1478 ابتدت المرحلة النهائية من غزو جزر الكنارى

و رغم إن حفيدهم كارلوس الاول (المعروف كمان باسم تشارلز الخامس, امبراطور الرومانية المقدسة) كان بيفضل سيڤييا, كان اللى نقل الحكم لمدريد هو فيليبى التانى (1527-1598) ابن كارلوس الاول فى 1561 علشان العاصمه تبقى بعيده عن الحدود. لكن فضلت سيڤييا مسيطرة على التجارة مع مستعمرات اسبانيا،و كانت مدريد مسيطرة على سيڤييا.

اتوحدت اسبانيا مع البرتغال من سنة 1580, لما فيليبى التانى اللعرش, و للمرة الاخيرة تحت قيادة واحدة فى كل أنحاء شبه الجزيرة الايبيرية.انتهى الاتحاد ده سنة 1640 بعد موت فيليبى الرابع.

توحيد الممالك حط اساس اسپانيا الحديثة و الامبراطورية الاسپانية. كانت اسبانيا القوة الرائدة فى أوروبا فى القرون الستاشر و السبعتاشر و عزز موقف التجارة الثروة من الاستعمار. الامبراطورية الأسبانية وصلت قمتها خلال عهد اول ملكين من اسرة هابسبورج; كارلوس الاول (1516-1556) وفيليبى الثانى (1556-1598). و كان فى الفترة دى كمان الحروب الايطالية و تمرد الكوميرونوس, الهولندى لثورة, و ثورة الموريسكو, و المواجهات مع العثمانيين, والحرب بين انجلترا واسبانيا و الحروب مع فرنسا.

الامبراطورية الاسپانية اتوسعت و ضمت معظم امريكا الجنوبية و الوسطى, والمكسيك, والأجزاء الجنوبية و الغربية من الولايات المتحدة دلوقتى, و الفلبين, و جوام و جزر ماريانا فى شرق اسيا, و اجزاء من شمال ايطاليا, و جنوب ايطاليا و صقلية, المدن فى شمال افريقيا, و اجزاء من فرنسا و المانيا دلوقتى, و بلجيكا, لوكسمبورج, و نيذارلاندا. و كانت اول امبراطورية يتقال إن الشمس مش بتغرب عنها أبدا. 
ده كان هو عصر الاستكشاف, مع جرأة الاستكشافات فى البحر و البر, والانفتاح الجديد لطرق التجارة عبر المحيطات, و الفتوحات, وبدايات الاستعمار الأوروبى.

فى القرون الستاشر و السبعتاشر, كانت اسبانيا فى مواجهة تحديات من كل الجوانب. القراصنة البربر تحت رعاية التزايد السريع فى الامبراطورية العثمانية سببو تعطيل الحياة فى كتير من المناطق الساحلية بسبب خطف السكان علشان تجار العبيد و تجدد الغارات و تهديد الغزو الاسلامى. و فى الوقت ده كانت اسبانيا فى كتير من الاحيان فى حالة حرب مع فرنسا فى ايطاليا و اماكن تانيه. و بعدين التعديل البروتستانتى سبب انقسام الكنيسة الكاثوليكية.

طلعت الأرمادا الاسبانية من لشبونه فى مايو 1588, و فى يوليه واجهت الاسطول الانجليزى و قامت معركه بين الاسطولين فى القنال الانجليزى يوم 8 اغسطس 1588. اتلقى اسطول الارمادا خساير كبيره و هرب على الشمال بمساعدة الريح و لف حوالين بريطانيا و ايرلندا و ما رجعش اسبانيا غير نصه.

استمرت المملكة أكتر من أى وقت قبل كده فى مستنقع الحروب و كانت النتيجة اجبار المملكة على توسيع الجهود العسكرية فى أوروبا و البحر المتوسط. زيادة قوة فكرة الانسانية و التعديل البروتستانتى و الاكتشافات الجغرافية الجديدة و القضايا ناقشتها حركة فكرية معروفة بإسم مدرسة سالامانكا.

لما اخر ملوك سلالة اسرة هابسبورج, كارلوس التانى مات بدون مايكون له اولاد و ورث الحكم لفيليبى دى بوربون, حفيد اخته ماريا تيريسا من اسبانيا و حفيد لويس الاربعتاشر ملك فرنسا خلفه على العرش باسم فيليبى الخامس ملك اسپانيا،و فيليبى الخامس ملك اسپانيا كان اول حاكم من بوربون لاسبانيا ما بين (1700 و 9 يوليو 1746). (اتولد 1683). حكم سنين قليلة و ابتدت حرب الوراثة الاسبانية بسبب ان امبراطور الامبراطورية الرومانية المقدسة ليوبولد الاول طالب بأنه الأحق بعرش اسپانيا, بعد عشر سنين من الحرب, معاهدة أوترخت وافقت و اعترفت بأن فيليب الخامس يكون ملك اسبانيا لكن اسمه اتشال من سلسلة خلافة العرش الفرنساوى.

اسبانيا ابتدت الحرب ضد الجمهوريه الفرنسيه الاولى اللى قامت بعد ما الثوار الفرنساويين شالوا الملك لويس الستاشر من الحكم و اعلنوا الجمهورية و بعدين فى سنة 1793 اعدموه بالجيلوتين , الملك لويس الستاشر كان من عيلة البوربون اللى بتحكم اسبانيا. فى سنة 1794 أعلنت بريطانيا و البرتغال الحرب على اسبانيا . و فى سنة 1799 نابليون استولى على السلطة بعد ما عمل انقلاب برلمانى بدعم الشعب و الجيش و استفاد من الخلافات بين كارلوس الرابع ملك اسپانيا و ابنه فرناندو. سنة 1805 فى معركة ترافالجار هزم أسطول بريطانيا العظمى أسطول فرنسا و اسبانيا و ده كان نهايه لسيادة الاسبان فى البحار العالمية لصالح بريطانيا العظمى بسبب الحالة الاقتصادية الكارثية و اسباب تانيه إتخلى ملك اسبانيا عن العرش لصالح اخو نابليون جوزيف بونابرت. من اهم الاسباب دى ان معاهدة فونتينبلو بين نابليون و جودوى اتسببت فى اعلان الحرب ضد بريطانيا و البرتغال و دخول القوات الفرنساوية شبه الجزيرة علشان غزو البرتغال لكن بدل من غزو البرتغال احتل الفرنساويين القلاع الاسپانية. مفاجأة الغزو الفرنساوى اتسببت فى تخلى الملك الاسبانى لصالح اخو نابليون جوزيف بونابرت.

الاسپان ماكانش عندهم اى احترام لجوزيف بونابرت, و إبتدا شعب مدريد انتفاضه قوميه ضد الجيش الفرنساوى يوم 2 مايو 1808. و ده زى بداية حرب الاستقلال الاسپانيه اللى استمرت خمس سنين. صدر فى 19 مارس سنة 1812 اول دستور اسبانى, واحد من اول الدساتير فى العالم, بعد كارثة غزو نابليون روسيا و هزيمة قوات نابليون سنة 1813 خرجت جيوش الامبراطورية الفرنسية من اسبانيا سنة 1814 و رجع فرناندو السابع ملك اسپانيا لعرش اسبانيا و لغى دستور 1812 والقوانين الدستوريه و لغى قانون سلالة البوربون اللى منع الستات من انهم يتولو الحكم الملكى., واتولت بعده بنته الكبيره من مراته الرابعه ماريا كريستينا.

المادة الرئيسية: الحرب الاسبانيه الامريكيه

فى وسط عدم الاستقرار والأزمة الاقتصادية اللى عانت منهم أسبانيا فى القرن التسعتاشر نشأت الحركات القومية فى الفلبين, و كوبا. و ده وصل لحروب الاستقلال فى المستعمرات دى فى نهاية المطاف, اتولت ايزابيل التانيه عرش اسبانيا يوم 29 سبتمبر سنة 1833 بعد وفاة والدها و كان عمرها اقل من تلات سنين. حكمها استمر من سنة 1833 لسنة 1868 لما ثورة 1868 اجبرتها انها تسيب اسبانيا. و يتميز عهد ايزابيل التانيه بتناوب فى السلطة من المعتدلين 1846-1854, التقدميين 1854-1856 و الليبراليين 1856-1863.

القرن العشرین ابتدا بأزمه اقتصاديه و عدم استقرار سياسى فى عهد الفونسو التلاتاشر و ديكتاتورية بريمو دى ريفيرا. الجمهوريه الاسپانيه التانيه كانت نظام الحكم فى اسپانيا بين 14 ابريل 1931, لما ساب الملك الفونسو التلاتاشر ملك اسپانيا البلاد بعد الانتخابات البلدية والمحلية الللى كسب فيها فاز مرشحين الحزب الجمهورى أغلبية الأصوات, و يوم 1 ابريل 1939 لما استسلم اخر واحد من الجمهوريين (republicanas) للقوات الوطنيه (nacionales) بقيادة فرانسيسكو فرانكو فى نهاية الحرب الاهلية الاسپانية.
الحرب الاهليه الاسبانيه حصلت فى الفتره من 17 يوليه 1936 لحد 1 ابريل 1939.انتصار الجنرال فرانكو نتتج عنه انشاء نظام سلطوى. و قمع شديد للخسرانين, اجبر الالاف انهم يروحو المنفى او اتحكم عليهم بالاعدام او الاعتقال فى معسكرات العمل على الرغم من ان فرانكو خللى اسبانيا محايده فى الحرب العالميه التانيه.

رسميا فرانسيسكو فرانكو مات يوم 20 نوفمبر و لكنه مات يوم 19 نوفمبر 1975 الساعه سته الصبح

بعد موت الجنرال فرانكو قبل اللى بيساندو الديمقراطيه بما فيهم اللى كانو بيساندو اليسار الجمهورى تنصيب الملك الملك خوان كارلوس الاول ولى عهد اسرة البوربون التاريخية خليفة لفرانكو علشان ضمان الاستقرار و الديمقراطية و فعلا تم فى 1975 و وصل ده للحال دلوقتى لملكية دستورية و رأسمالية اقتصادية فى اسبانيا. بعض الظباط العسكريين نظمو انقلاب عسكرى (23-F) فى 23 فبراير 1981 هدد عملية إعادة الديمقراطية للنظام السياسى الاسپانى لكن فشل الانقلاب و رجعت الامور لمجراها.

القرن الواحد و عشرین ابتدا مع آثار احداث 11 سبتمبر 2001 اللى خللت اسبانيا تشارك فى نزاعين: فى الحرب فى أفغانستان و غزو العراق.تفجيرات 11 مارس 2004 فى مدريد اتسببت فى خلاف بين الحكومة وجزء من الرأى العام الاسبانى كل ده سبب انتخاب حكومة جديدة من الحزب الاشتراكى الاسبانى, فى الانتخابات العامة 2004 و سحبت الحكومة قوات الجيش الاسبانى من العراق.

اليورو بقى عملة رسمية فى أوروبا من سنة 1999, بقى العملة الرسمية فى اسبانيا يوم 1 يناير سنة 2002 و حل محل البيزيتا و استخدمه المواطنين فى الحياة اليومية من ساعتها.

صدور الدستور الاسپانى سنة 1978 هو قمة انتقال اسبانيا للديمقراطية. التاريخ الدستورى لاسپانيا يرجع تاريخه لدستور 1812. بعد وفاة فرانسيسكو فرانكو سنة 1975 الملك خوان كارلوس المعروف بشخصيته القويه شال كارلوس ارياس نافارو و عين المصلح أدولفو سواريز رئيس للحكومة و عمل انتخابات عامه سنة 1977, بعدها اجتمع الپرلمان الاسپانى, بصفته جمعية دستورية علشان اقرار دستور سنة 1978. و نتيجة لده اسپانيا بفضل دستورها دلوقتى بتتكون من 17 اقليم حكم ذاتى و اتنين من مدن الحكم الذاتى بدرجات متفاوتة من الاستقلال الذاتى. حسب دستور سنة 1978 بقت اسپانيا دولة ديمومقراطيه بيحكمها القانون تحت نظام ملكى پرلمانى. منصب الملك مهم لكن فى اكتر الاوقات شرفى و رئيس الوزرا هو حاكم اسپانيا الفعلى. الپرلمان الاسپانى متقسم لمجلسين: مجلس النواب و مجلس الشيوخ; مجلس النواب فيه 350 عضو; مجلس الشيوخ فيه 259 عضو. الپرلمان هوا اللى بيعيين رئيس الوزرا.

نظام اسبانيا هو نظام ملكى دستورى, وراثى من ملك و برلمان من مجلسين, والمحاكم العامة. السلطة التنفيذية تتكون من مجلس الوزراء برئاسة رئيس الحكومة (مماثل لرئيس وزراء) يقترحه الملك و تنتخبه الجمعية الوطنية بعد الانتخابات التشريعية.

السلطة التشريعية تتكون من مجلس النواب 350 عضو ينتخبو فى اقتراع شعبى على قوائم تمثيل نسبى لخدمة اربع سنين, ومجلس الشيوخ 259 عضو, 208 يتم انتخابهم بشكل مباشر عن طريق التصويت الشعبى, و 51 معينين من الهيئات التشريعية الاقليمية لأربع سنين.


من أهم الاحزاب الاسپانية: حزب الشعب (, PP), حزب العمال الاشتراكي الأسباني (PSOE), اتحاد اليسار (IU), التحالف الديمقراطي لكاتالونيا (CiU), الحزب الوطني الباسكى (EAJ-PNV), و حزب اليسار الجمهورى لكتالونيا ERC).

امة اسبانيا بتتألف من الناحية التنظيمية فى شكل ("دولة المجتمعات المتمتعة بالحكم الذاتى") و هى واحدة من أكتر البلاد فى الامركزية فى أوروبا،زى سويسرا, ألمانيا وبلچيكا.

مثلا, فى كل مناطق الحكم الذاتى المجتمعات المحلية ليها برلمانات منتخبة, و حكومات, و ادارات عامة, و ميزانيات, وموارد, و علشان كده النظم الصحية و التعليمية و غيرها بتتدار من الإقليم نفسه.

اسبانيا سياسيا متنظمه فى 17 اقليم حكم ذاتى (comunidades Autónomas) و 2 من مدن الحكم الذاتى (ciudades Autónomas) -- ثويتا و ميلييا.

سبعة من المجتمعات المستقلة تتكون كل واحده منهم من محافظه واحده: استورياس, و جزر البليار, كانتابريا, لاريوخا,مدريد و مورسيا و نافارا.

بعد عودة الديموقراطية بعد وفاة فرانكو فى 1975, و أولويات السياسة الخارجية لاسپانيا للخروج من العزلة الدبلوماسية و توسيع العلاقات الدبلوماسية و الدخول فى الجماعة الأوروبية, وتحديد العلاقات الامنية مع الغرب. بصفتها عضو فى حلف شمال الاطلنطى من 1982 أثبتت اسبانيا انها من ابرز المشاركين فى الأنشطة متعددة الأطراف بخصوص الامن الدولى.

فيه نزاع إقليمى مع المملكة المتحدة على منطقة جبل طارق, 6 كيلومتر مربع من أقاليم ما وراء البحار تبع المملكة المتحدة. منطقة جبل طارق جزء من جنوب شبه الجزيرة الايبيرية غزته بريطانيا فى سنة 1704 خلال حرب الوراثة الاسبانية كمان غزت مينوركا و اتخلت عنها فى النهاية لاسبانيا فى 1802 بموجب معاهدة اميان.

الوضع القانونى لجبل طارق فى سنة 1713 تمت تسويته بمعاهدة أوتريخت, و اتخلت عنه اسبانيا للأبد لأراضى التاج البريطاني

المغرب بتطالب بالمدينتين الاسبان ثويتا ميلييا و بلازاس دى سوبيرانيا الجزر اللى قدام الساحل الشمالى لأفريقيا. البرتغال مابتعترفش بسيادة اسبانيا على أراضى اولڤينزا

معروف ان القوات المسلحة فى اسبانيا (Fuerzas Armadas Españolas). بيكون قائدها الاولاني هو الملك, عشان كده يعتبر رئيس القوات المسلحة هو خوان كارلوس الاولاني.

وبتتقسم القوات المسلحه فى اسبانيا لتلات حاجات:


موضوع رئيسى اقتصاد اسبانيا

اقتصاد اسبانيا بيعتبر تامن أكبر اقتصاد فى العالم و الخامس فى الاتحاد الاوروبى. اسبانيا تقليديا بلد زراعى و لسه واحده من أكبر المنتجين الزراعيين فى أوروبا الغربية, لكن من سنة 1950 ابتدا النمو الصناعى السريع, و بسرعه وصل قطاع الصناعه حجم و وزن أكبر من قطاع الزراعة فى الاقتصاد.
ساعد على توسيع القاعدة الاقتصادية سلسلة من خطط التنمية ابتدت فى سنة 1964, لكن فى نهاية سبعينيات القرن العشرين ابتدت فترة من الركود الاقتصادى بسبب ارتفاع اسعار البترول وزيادة الواردات.

مع وصول والديمقراطية وفتح الحدود زادت تنمية صناعة الصلب وبنا السفن والمنسوجات والتعدين. فى الوقت الحالى, و الاستعانة بمصادر خارجية للاقتصاد.و تأثير ده على المجتمع واضح فى كل اسبانيا, قطاع الصناعه 67 فى المائة من الناتج المحلى فى عام 2005: ومعدل العمالة حسب القطاع (65%). السياسات الاقتصادية اتطورت لأن اسبانيا بقت عضو كامل العضوية فى الاتحاد الأوروبى,

حكومة يمين الوسط رئيس الوزراء السابق خوسيه ماريا أثنار نجحت فى الحصول على قبول مجموعة من البلاد لإطلاق اليورو فى 1999. وبلغت نسبة البطالة 7.6% فى اكتوبر 2006, نقطة الضعف الدايمة لاقتصاد اسبانيا تشمل ارتفاع معدلات التضخم, و الاقتصاد السرى الكبير. و نظام التعليم اللى تقارير منظمة التعاون والتنمية بتصنفه بين أفقر البلدان المتقدمة النمو مع الولايات المتحدة و المملكة المتحدة. و رغم كده متوقع أن اقتصاد الاسبانى يواصل تزايد فوق المتوسط فى الاتحاد الأوروبى بسبب الصناعة و نمو الاقتصاد العالمى و زيادة حجم التجارة مع امريكا اللاتينية و اسيا.

المقال الرئيسى : السياحه فى اسبانيا

اسپانيا هيا البلد التانيه فى العالم بعد فرنسا حسب عدد السياح الاجانب حسب تقارير منظمة السياحه العالميه, اسپانيا بتتمتع بـ7% من حصة السياحة فى العالم, اكتر من امريكا و ايطاليا. دخل اسپانيا كان 48،181،000 يورو سنة 2006: زياده بنسبة 4.7% عن سنة 2005, و المركز التانى حسب الدخل بعد امريكا و قبل فرنسا و ايطاليا. بين يناير و ديسمبر 2006, زار اسپانيا 58.8 مليون سايح أجنبى زياده بنسبة 4.5% عن نفس الفترة من سنة 2005. كاتالونيا هى اكبر مكان سياحى فى اسپانيا زارها 15 مليون سايح او 25.3% من مجموع السياح الاجانب فى اسپانيا. تانى اكبر مكان سياحى فى اسپانيا هيا جزر البليار 10.1 مليون سايح سنة 2006.

انتاج الطاقه فى اسپانيا بيمثل حوالى 5% من الناتج المحلى الإجمالى بتاع البلد, لكن أهميتها بتعدّى نصيبها فى الناتج الاجمالى علشان بيحتاجها كل فروع النشاط الاقتصادى.

رغم إن الفصل التانى من الدستور بيقول إن الدوله مالهاش دين لكن الكاثوليكية الرومانية هى الدين الرئيسى فى البلاد. حوالى 76% من الاسبان يعتبرو نفسهم كاتوليك, و حوالى 19% بيعتبرو نفسهم مش دينيين. حوالى 22% من السكان الاسبان بيحضرو الخدمات الدينية مرة واحدة على الاقل فى الشهر. الطوايف البروتستانتية موجودة كمان و عددهم اقل من 50000.

موجات من الهجرة زادت عدد المسلمين لحوالى 1 مليون. المسلمين كانو مش بيعيشو فى اسپانيا لقرون, بس التوسع الاستعمارى فى شمال و غرب افريقيا و هجرة عدد من المقيمين لاسبانيا و حصولهم على المواطنة الكاملة زاد عدد المسلمين و دلوقتى الاسلام هو الديانة التانية فى اسپانيا, و هم دلوقتى حوالى 2.3% من مجموع السكان.

الدستور الاسبانى 1978, فى المادة التانية بيعترف بالكيانات التاريخية على إنها "القوميات", و هى كلمة تم اختيارها بعناية علشان تجنب كلمة "الأمم" لإنها مشحونه بالخلافات السياسيه.


التعليم فى اسبانيا فى مدارس الدولة مجانى وإلزامى من سن 6 لسن 16. نظام التعليم أتنظم بقانون سنة 1990.


الاطفال من 3 لـ 5 سنين فى اسپانيا عندهم اختيار لحضور ايديوكاثيون اينفانتيل infantil (المعروفة prescolar) او حضور مرحلة قبل المدرسة, و ده مش إلزامى لكن مجانى لكل الطلاب. ايديوكاثيون اينفانتيل يعتبر جزء اساسى من النظام التعليمى و فيه فصول اينفانتيل فى كل مدرسة ابتدائية تقريبا و فيه كمان شوية مدارس ايديوكاثيون اينفانتيل (مدارس حضانة) منفصلة.
الطلبه الاسبان اللى أعمارهم بين 6 ل 16 سنة لازم يحضرو التعليم الابتدائى والمدارس الثانوية (المعهد), و ده إلزامى و مجانى. الطلبة اللى خللصو بنجاح ايديوكاثيون سييكونداريا اوبليجاتوريا (التعليم الثانوى الإلزامى) بياخدو شهادة التعليم الثانوى, و ده ضرورى عشان دخول تعليم البكالوريا (اختيارى) للجامعة او الدراسات المهنية.بعد نجاح طلاب البكالوريا, فيه امتحانات دخول الجامعة اللى تختلف كتير من منطقة للتانيه.

اسپانيا فيها عدد كبير من الجامعات العامة والخاصة. بعضها من بين اقدم الجامعات فى العالم.

فى مدريد جامعة مدريد المستقلة هى واحدة من أرقى الجامعات فى اسپانيا. و رقم واحد فى المركز العام للجامعات فى اسبانيا, وابتدت تحت 
قيادة عالم الفيزيا المشهور, نيكولاس كابريرا. جامعة مدريد المستقلة مشهوره بابحاث الفيزياء النظرية و معروفه ببساطة ب (لا اوتونوما la Autónoma). موقع لا اوتونوما الرئيسى هو الحرم الجامعى, على بعد 10 ميلا (16 كم) شمال شرق مدريد العاصمة و بالقرب من المناطق البلدية لمدريد الكوبنداس و سان سيباستيان دى لوس رييس. موقع لا اوتونوما الرئيسى فيه كليات العلوم والفلسفة والفنون الجميلة والقانون والعلوم الاقتصادية ودراسات الاعمال, وعلم النفس, والمدرسة العليا لعلوم الكمبيوتر و الهندسة, وكلية لتدريب المعلمين والتعليم. كلية الطب مش فى الموقع الرئيسى و جنب مستشفى لاباز الجامعى..

جامعة تانيه مهمة هى لا يونيڤيرسيداذ كومبلوتنسا دى مدريد أكبر جامعة فى اسبانيا و واحدة من اقدم الجامعات ف العالم. فيها مييه و سبعتاشر الف (117000) طالب بيدرسو و عشرتلاف (10000) من اعضاء هيئة التدريس و الموظفين و تقريبا كل اعضاء هيئة التدريس من الاسبان. حرم لا يونيڤيرسيداذ كومبلوتنسا دى مدريد الجامعى متقسم على اتنين مونكلاو فى مدريد, و فى سوموساجواس.

لا يونيڤيرسيداذ كومبلوتنسا دى مدريد اتأسست فى الكالا دى ايناريس على ايد الكاردينال سيسنيروس فى 1499 لكن الاصل الحقيقى يرجع تاريخها ل 1293, لما الملك سانشو الرابع بنا مدارس الكالا العامه اللى بقت جامعة كومبلوتنسا على ايد سيسنيروس اثناء 1509-1510 كان فيه خمس مدارس (كليات) بالفعل: أخبار و إعلام (فنون و فلسفة), Teología (اللاهوت), Derecho Canónico (قانون مدنى), Letras (الاداب) والطب. وفى 1836, فى عهد ايزابيل التانية; اتنقلت الجامعة لمدريد تحت اسم الجامعة المركزية (سويداذ يونيڤيرسيتاريا) و كانت فى شارع سان برناردو. فى 1927 كان متخطط يتبنى حرم جامعى فى منطقة مونكلاو-الاڤاكا على اراضى خصصها الملك ألفونسو التلاتاشر للغرض ده لكن الحرب الاهلية الاسپانية حولت " سويداذ يونيڤيرسيتاريا" لمنطقة حرب و اتسببت فى تدمير العديد من المدارس (الكليات) فى المنطقة.فى 1970 قامت الحكومة بإصلاح التعليم العالى, والجامعة المركزية (سويداذ يونيڤيرسيتاريا) بقت جامعة كومبلوتنس بمدريد (يونيڤيرسيداذ كومبلوتنسا دى مدريد) واتبنى حرم جامعى جديد فى سوموساجواس علشان الكليه الجديده كلية العلوم الاجتماعية.

من جامعات مدريد كمان جامعة الكالا دى ايناريس إتعاد بناها قلعة ايناريس فى 1975 الجامعة التكنولوجيه فى مدريد, نتيجة دمج المدارس الفنية المختلفة من الهندسة; جامعة كارلوس التالت, اللى فلسفتها خلق شعب له فكر حر مسؤول مع الحساسية للمشاكل الاجتماعية والمشاركة فى مفهوم التقدم على اساس الحرية والعدالة والتسامح و جامعة بونتيفيكا كاميياس Pontificia Comillas, المشاركة فى عدد من برامج التبادل الأكاديمى والعمل والأساليب والخطط والمشاريع الدولية مع أكتر من 200 مؤسسات التعليم العالى فى أوروبا, وأمريكا اللاتينية وأمريكا الشمالية وآسيا.

من الجامعات التانية فى مدريد : جامعة ريى خوان كارلوس (العامة), و الجامعات الخاصة جامعة ألفونسو العاشر, و جامعة أنطونيو دى نابريخا, جامعة كاميلو خوسيه سيلا, جامعة فرانسيسكو دى فيتوريا, جامعة مدريد Europea, جامعة سالامانكا كامبوس دى مدريد, و جامعة سانت لويس (مدريد الحرم الجامعى), و جامعة سان بابلو وحدة التقييم المركزية.

اسپانيا تشتهر بالتراث الثقافى المتنوع, و اتأثرت بكتير من الأمم والشعوب عبر تاريخها. الثقافة الاسپانية اصولها فى ثقافة الايبيريين, السلتابريين, اللاتينية, الڤييثجوث, الروم الكاتوليك, و الثقافة الاسلامية. تعريف الثقافة الاسبانية الوطنية سبب التوتر بين الدولة المركزية, اللى بيهيمن عليها فى القرون الاخيرة الكاستيين,و كتير من المناطق و الاقليات. بالإضافة لكده تاريخ الامة, و البحر المتوسط و المحيط الأطلنطى والبيئة لعبت أدوار قوية فى تشكيل ثقافتها. اسبانيا فيها تانى أكبر عدد بعد ايطاليا من مواقع التراث العالمى لليونسكو فى العالم بمجموع 40 موقع.

مصطلح الادب الاسپانى يشير للادب المكتوب بالاسبانى, بما فيه الادب الاسپانى و مش بالضرورة من اسپانيا. الادب الاسپانى لأمريكا اللاتينيه بالتحديد. ميجيل دى ثيرڤانتس يمكن يكون أكتر شهرة مؤلف فى اسبانيا و روايته دون كيشوت تعتبر العمل الاكثر رمزية للادب الاسپانى, و مؤسس الادب الكلاسيكى الغربية

اسپانيا تشتهر بأكلها و الپاييا من اشهر الأكلات اللى اصلها من اسپانيا 
ايام الاجازات الرسميه فى اسبانيا مزيج من الأعياد الدينية الكاتوليكيه, أعياد وطنيه و أعياد و احتفالات اقليميه مسموح لكل بلديه اعلان حد أقصى 14 يوم اجازات رسميه فى السنه تسع-ت-ايام من اختيار الحكومه الوطنيه و بيتم اختيار يومين على الاقل محلّى.

الشعب الاسبانى بيحب انواع كتيره من الرياضه و اسبانيا من البلاد المتفوقه فى الرياضه ودايما بتاخد بطولات عالميه.

كوره القدم هيا الرياضه الاكتر شعبيه ف اسبانيا, و الدورى الاسبانى ( La Liga) بيعتبر من احسن مسابئات كرة القدم ف العالم كله, اكتر فرق متميزة ف الدورى الاسبانى هيا بارسلونا و ريال مدريد واشبيليه وسالتك وفالنسيا واتليتكو مدريد , و نادى ريال مدريد هو اكتر نادى ناجح ف اوروبا عشان كسب كاس دورى ابطال اوروبا 9 مرات. و سنة 2010 اسبانيا كسبت كاس العالم لكرة القدم.

كرة القدم داخل الصالات هى رياضة شعبية فى أسبانيا. شعبة الدرجة الاولى الاسباني ليغا ناسيونال دي فوتبول سالا هى واحدة من البطولات الأوروبية الكبرى لكرة الصالات. الفرق الاسبانية مثل إنتر موفيستار وبلاياس دي كاستيون قد فاز بكأس الاتحاد الاوروبي لكرة الصالات.
المنتخب الوطني لكرة الصالات اسبانيا، فاز بكأس العالم لكرة الصالات FIFA فى 2000 و 2004، وفاز فى دوري كرة القدم داخل الصالات فى 1996 و 2001 و 2005 و 2007 و 2010.

تعتبر بطوله ال ِACB من البطولات الاوروبية الكبيرة , الفرق الاسبانيه زي ريال مدريد، برشلونة وبادالونا وجوفندات كسبوا البطولات الاوروبية زي كاس اوروبا او الدوري الاوروبي.

حقق فريق كرة السلة الإسباني مستوى عالي فى البطولة الدولية بفوزه اول ميدالية دهبية فى 2006 لكرة السلة بطولة العالم، وكسب بست ميداليات فضة وميداليتين دهب فى بطولة الاوروبية. وفاز بالميدالية الدهبية فى بطولة الاوروبية 2011، والفضية فى دورة الالعاب الاولمبية الصيفية 2012.

فى دلوقتي فى اسبانيا اكتر من 20،000 لعيب فى اتحاد الرجبي مسجل فى إسبانيا، واللعبة دي قديمه بقالها اكتر من قرن من الزمن.
الممثل خافيير بارديم السابق من احسن لاعيبه الراجبي فى العالم.

اسبانيا نظمنت بطولات كتير فى ارضها للعبة التنس ، وغير كده جابت لاعيبه تنس كبار فى طول تاريخها .

غير كده اسبانيا كسبت فى كأس ديفيز خمس مرات ( 2000 و 2004 ، 2008 ، 2009، 2011) و كأس الاتحاد خمس مرات تانيه (1991 ، 1993 ، 1994 ، 1995 ، 1998)

ويعتبر رافائيل نادال أعظم لاعب التنس الإسباني فى كل العصور . و فاز ببطولة فرنسا المفتوحة اربع مرات ورا بعض ، ومرتين تانيين، و فاز ب8 القاب رولان غاروس متجاوزا سجل بيورن بورغ من 6 ألقاب بطولة فرنسا المفتوحة . بعد هزيمة ثم العالم رقم # 1 السويسري روجيه فيدرر ، نادال ويمبلدون ادعى الكأس و اصبح فقط الاسباني الثانية للقيام بذلك. كما فاز عام 2009 بطولة استراليا المفتوحة ، اول الاسباني الذكور للقيام بذلك. فى عام 2009 ، اصبح اول لاعب من اى وقت مضى الى عقد واحد ألقاب البطولات الاربع الكبرى على الملاعب الرملية ، والعشب ، و الملاعب الصلبة . وبالإضافة الى ذلك ، نادال هو صاحب الميدالية الذهبية فى الالعاب الأولمبية الصيفية 2008 فى بكين ، الصين . اعتبارا من الآن وقد فاز 13 جراند بطولتان ؛ تشكل ثمانية ألقاب بطولة فرنسا المفتوحة ، ويمبلدون لقبين ، وهما لقب بطولة الولايات المتحدة المفتوحة وأسترالي عنوان مفتوحة .



</doc>
<doc id="104" url="https://arz.wikipedia.org/wiki?curid=104" title="اسبيرانتو">
اسبيرانتو

الاسپيرانتو (Esperanto) هى لغه مصنوعه. و هى اكتر لغه مصنوعه منتشره فى العالم. و هى لغه اتعملت مخصوص عشان تبقى سهله جداً فى التعليم. لودڤيك وازارز زامينهوف "(بـ البولندى Ludwik Łazarz Zamenhof)", البروفيسور البولندى, عمل اللغه دى فى اخر القرن ال19.
البروفيسور زامينهوف عمل الاسبيرانتو عشان كان عايز يبقى فيه لغه سهله و كل الناس تقدر تتعلمها, و بـ كده ناس من مناطق مختلفه فى العالم يقدرو يتكلمو مع بعض بـ سهوله.

اسم كلمة "اسبيرانتو" جه من الاسم اللى "زامينهوف" اختارهُ لـ نفسهُ لما كتب الكتاب الاولانى عن اللغه الجديده "Lingvo internacia. Antaŭparolo kaj plena lernolibro" (لغه دوليه - المُقدّمه و الكتاب الكامِل"). الكتاب طلع فى سنة 1887. الاسم اللى استعملهُ لما كان بيكتب الكتاب كان, "Doktoro Esperanto", اللى معناه "دوكتور عندهُ امَل".

زامينهوف كان عايز يعمل لغه سهله عشان يزوّد التفاهم الدولى. الهدف, انهُ يدّى لغه دوليه, و تبقى اللغه التانيه العالميه, و ماتاخدش مكان اللغات الوطنيه. الهدف ده كان مشترك بين اللى بيتكلمو اسبيرانتو فى السنين الاولانيه من حركه الاسبيرانتو. بعد كده, اللى بيتكلمو اسبيرانتو ابتدو يشوفو ان اللغه و الثقافه اللى كانت مشتركه بينهم, هى بتاعتهم, حتى لو الاسبيرانتو ماختارتهاش الاُمم المتحده او حتى منظمات دوليه تانيه.

الاسبيرانتويين اللى عايزين الاسبيرانتو يبقى مُختار من المنظمات او يـُستعمل عالمياً بيسمّوهم finvenkistoj, من (fina venko), يعنى "الانتصار الاخرانى" او pracelistoj, من (pracelo), يعنى الهدف الاصلى.
فى 12 مايو 1999, اللى بيركّزو على القيمه الاصليه للـ لغه, بيتسمّو "raŭmistoj", من راوما, فنلندا, عشان كان فيه بيان على المدى-القريب مش مؤمن بـ ال"fina venko", و قيمة ثقافة الاسبيرانتو اتعملت فى (اجتماع)المؤتمر الدولى للشباب فى 1980. الجروبات دى مش من الطرفين حصرين, على اى حال.

بيان براج (1996) بيقدم افكار الناس العاديين بتوع حركة الاسبيرانتو و بتاعة المنظمه الاساسيه, المنظمه العالميه للاسبرانتو (UEA)‏‏.

الناس اللى بيتكلمو اسبيرانتو عادةً بيتقال عليهم اسپيرانتويين. ماحدش يعرف بالظبط عدد الناس اللى بيتكلمو اسبيرانتو. بس فيه تخمينات بتقول ان مابين 100,000 لـ 2 مليون اسپيرانتيين حوالين العالم. بيتقال ان تقريباً 1000 واحد بيعرف يتكلم اسبيرانتو من يوم ما بيتولد (عشان بيكون اتعلمها من اهلهُ, بالاضافه للـ لغه الوطنيّة, زى الانجليزى و الپولاندي). فيه ناس كتير بيحبّو بعض من بلاد مختلفه و يقدرو يتكلمو لغات مختلفه, بس الاسبيرانتو هو لُغتهم المشتركه.

ناس كتير بتستعمل الاسبيرانتو عشان يتواصلو على البريد او الايميل او البلوجـات (مدونات) معا اسپيرانتاويين فى بلاد تانية. شوية ناس بتسافر و بتتقابل معا اسپيرانتاويين تانيين وش-ل-وش.

فيه مقابلات كتير بتحصل كل سنه. و اكترهم مقابلِة Universala Kongreso de Esperanto (الكونجرس العالمى بتاع الاسبيرانتو), و بيتعمل فى بلد مختلفه كل سنه. فى السنين الاخرانية كان فيه حوالى 2000 واحد من 60 بلد مختلفه او بلاد اكتر.

فيه كتب و مجلات مكتوبه بـ الاسبيرانتو, و ادب (literature) كتير مترجم للاسبيرانتو من لغات تانية. و كمان اعمال مشهوره, زى الانجيل و مسرحيات لـ "شيكسبير", و بردو اعمال مش مشهوره و مالهاش ترجمات للانجليزى.

فيه فِرقات مزيكه بيغنّو بـ الاسبيرانتو, و بيعملو حفلات مزيكه و بيبيعو تسجيلات لـ اغانيهم.

الدين البهائي بيشجع استعمال لغه مساعده "اللى بنتعلمها بـ غرض انها تبقى اللغه الدوليه". بس ماتحددتش لُغه معيّنه, بس فيه شوية بهائيين بيشوفو الاسبيرانتو عندهُ الهدف ده.

ليديا زامينهوف, بنت زامينهوف بقت بهائيه.

فيه مُجلّدات كتير للادب البهائى و كتب تانية اترجمت للـ"اسبيرانتو".

ايةالله خميني, الايراني, دعى المسلمين انهم يتعلمو الاسبيرانتو و مدح فى استعمالها زى وسيله للتفاهم بين الناس من اديان مختلفه. بعد ما هو اقترح استعمال الاسبيرانتو كـَ لغه عالمية بدل الانجليزي, ابتدا استعمال الاسبيرانتو فى الندوات فى مدينة قم الايرانيه. فيه ترجمه للقران اتنشرت فى البلد بعدين.

فى 1981, الخمينى و الحكومه الايرانية بطّلو يتبعو الاسپيرانتو بعد ما عرفو ان البهائيين مهتمين بـ استعمال الاسبيرانتو.
بردو كان فيه سايتات على النت بتهاجم الاسبيرانتو بـ حجة ان اللى بيهتمّو بـ الاسبيرانتو بيبقو متشددين و متطرفـّين, بالذات بعد ماكان الخومينى بيدعم الاسبيرانتو و هما شايفين انه متطرّف.

الاسبيرانتو بيتقرى من الشمال لليمين, زى اى لغه بتستعمل الحروف اللاتينى. 
الاسبيرانتو بيستعمل كلمات من لغات تانية, زى مثلاً اللاتينى و اليونانى القديم و الروسى و الالمانى.

الاسبيرانتو فيه 28 حرف. و الحروف دى هى (z v ŭ u t ŝ s r p o n m l k ĵ j i ĥ h ĝ g f e d ĉ c b a)
فيه حروف لاتينية مش موجوده فى الاسبيرانتو, هما:  (q, kuo) كُوو  -  (w, duobla vo) دُووبلا ڤو  -  (x, ikso) ايكسو  -  (y, igreka, ipsilono) اجريكا / اُوپسيلونو

بس ممكن لو ماعندكش على الكيبورد الحروف اللى خاصه بـ الاسبيرانتو, تقدر تزوّد حرف الايكسو (x) بعد الحرف اللى متعدّل شكلهُ.






</doc>
<doc id="107" url="https://arz.wikipedia.org/wiki?curid=107" title="اصحاب ولا بزنس">
اصحاب ولا بزنس

اصحاب وللا بزنس هو فيلم مصري اتعمل سنة 2001 بطولة مصطفى قمر و هاني سلامة و موناليزا وسامي العدل وطارق عبد العزيز وعمرو واكد وتأليف مدحت العدل.
الفيلم بيحكي عن اتنين موزيعين (مصطفي قمر وهاني سلامه ) اصحاب فى قناة مشهورة وهما الاتنين مشهورين ببرامجهم التافهه , لكن بينهم تنافس وغيرة شديدة جدا , لحد ما اختارت القناة واحد فيهم يروح يغطي الانتفاضه الفلسطنية وفعلا اختاروا مصطفي قمر ولما راح فلسطين اتأثر بالانتفاضة وبطل يعمل برامج تافهه بالعكس صور شريط لواحد من ابطال الانتفاضة( عمرو واكد ) وعرضه فى القناة رغم اعتراض صاحب القناة ..
الفيلم بيعرض لقضية الصحوبية هل هيا فعلا صحوبية ولا بيزنس بين الاتنين وعلاقة مصلحة مش اكتر ؟ ..


</doc>
<doc id="108" url="https://arz.wikipedia.org/wiki?curid=108" title="افريقيا">
افريقيا

افريقيا تكون ثانى اكبر قارة فى العالم فى المساحة وثانى اكبر قارة فى العالم فى عدد السكان.مساحة افريقيا حوالي 30.2 مليون كيلو متر مربع و يسكنها 922 مليون انسان. يحيط بالقارة البحر المتوسط من الشمال، البحر الاحمر و المحيط الهندي فى الشرق و بيغطى المحيط الاطلنطى كل ساحلها الغربى و افريقيا بتغطى 6 ٪ من مجموع مساحة سطح كوكب الارض و و20،4 ٪ من مجموع مساحة الأراضى.

قارة افريقيا فيها دلوقتي 53 دولة مستقلة. و بيعتقد علميا ان افريقيا هى اول مكان ظهر فيه الانسان على سطح الارض لانهم لقو اقدم حفرية للانسان العاقل فى اثيوبيا و ب يقدرو عمرها بحوالي 200،000 سنة

كلمة أفرى كانت اسم شعوب سامية كانو يسكنون فى شمال افريقيا قرب قرطاج فى تونس الان.

قارة افريقيا متقسمة لمناطق جغرافيه مختلفه مثل : شمال افريقيا , غرب افريقيا , شرق افريقيا , وسط افريقيا و افريقيا الجنوبيه.


</doc>
<doc id="109" url="https://arz.wikipedia.org/wiki?curid=109" title="اقبال بركه">
اقبال بركه

اقبال بركة صحفية مصرية وناشطة فى مجال حقوق المرأة من مواليد ابريل 1942.اسمها الحقيقي اقبال عبد الحميد مصطفى محمد بركة، واخدة ليسانس اداب انجليزي من جامعة اسكندرية سنة 1962
وليسانس الاداب عربي من جامعة القاهرة سنة 1979
فى بداية حياتها اشتغلت فى العلاقات العامة فى شركة فيلبس وبعد كدة اشتغلت مدرسة انجليزي فى الكويت ولما رجعت مصر اشتغلت فى الراديو وكانت كبيرة المذيعين بالاذاعة الانجليزي سنة 1979
سنة 1993 اختاروها تبقى رئيسة تحرير مجلة حوا بس بردو كانت بتكتب فى مجلات وجرانين تانية زي صباح الخير وروزاليوسف
وسيدتي و الكواكب.

الحجاب - رؤية عصرية

الصيد فى بحر الأوهام

خواطر رمضانية

المرأة المسلمة فى صراع الطربوش والقبعة

الاسلام وتحديات العصر

عودة الى الفضفضة

المرأة الجديدة

هى فى عيونهم

الفجر لأول مرة

و لنظل أصدقاء الى الأبد

ليلي والمجهول

تمساح البحيرة

كلما عاد الربيع

يوميات امرأة عاملة

بحرالأوهام

ومن اعمالها اللى اتحولت لاعمال درامية "جواز على ورق سوليفان" و "شجرة اسمها الود" .



</doc>
<doc id="110" url="https://arz.wikipedia.org/wiki?curid=110" title="اكوا - لانج">
اكوا - لانج

اكوا - لانج(بالإنجليزي Aqua Lung) كان الاسم الاصل لأول دايرة فتح أسطوانة الاكسجين عشان معدات الغوص اللى اخترعها اميل لجانج و چاك كوستو سنة 1943 . و بتتكون من اسطوانة غوص فيها اكسچين مضغوط ضغط عالى و صمام بينظم خروج الاُكسچين علشان امداد الغواص بالغاز حسب الطلب علشان التنفس لما الغواص يكون تحت الميه.



</doc>
<doc id="113" url="https://arz.wikipedia.org/wiki?curid=113" title="الاسلام">
الاسلام

الاسلام هو اخر الأديان الابراهيمية . وأكتر دين منتشر جغرافياً على مستوى العالم موجود فى كل الدول ماعدا الفاتيكان ، وتاني دين فى عدد المعتنقين بعد المسيحية، الاسلام متأسس على القرآن، الكتاب اللى المسلمين بيعتبروه انزل من الله الواحد على النبى محمد، والسنه النبويه (افعال وأحديث النبى محمد). الاسلام عند المسلمين هو الدين الكامل و التنزيل المتمم لرسايل التوحيد اللى اتبعتت للبشريه قبله زى رسايل الأنبيا ابراهيم و موسى و عيسى.

القرآن نزل على النبى محمد فى مكه فى القرن السابع الميلادى. بيعتقد المسلمين ان الرسايل اللى سبقته و الكتب المنزله عن طريق الوحى إتبدلوا عن طريق البشر تبعاً للأهواء و إتشوهوا مع مرور الزمن. النقطه المركزيه فى الاسلام هى التوحيد يعنى الإيمان برب واحد مالهوش أى شريك.
اغلب المسلمين بينتمو للمذهبين الكبار و هم المذهب السنى بطوائفه و مذاهبه الفقهيه و المذهب الشيعى بطوائفه. الاسلام بيعتبر أسرع دين انتشر فى العالم وامتد فى فتره قياسيه من الصين شرقاً لجنوب غرب أوروبا غرباً ، و منه خرجت حضاره جديده فى العالم هى الحضاره الاسلاميه. النهارده الاسلام هو الدين السايد فى الشرق الأوسط ، و شمال افريقيا ، و مناطق كتيره فى اسيا و جنوب الصحرا الكبرى فى افريقيا. معظم المسلمين مش عرب اللى بيعتبروا 20% من عدد المسلمين فى العالم ، و أكتر دوله فيها مسلمين هى اندونيسيا و أعداد مش صغيره موجوده فى الصين و روسيا و مناطق البلقان والكاريبى. حوالى 13% من المسلمين عايشين فى اندونيسيا اللى بتعتبر أكبر دوله اسلاميه. %31 من المسلمين بيعيشوا فى شبه القاره الهنديه . عدد المسلمين حالياً حوالى 1.57 مليار. ده بالأضافه للى بيعتنقوا الاسلام والمهاجرين المسلمين الموجودين تقريباً فى كل نواحى العالم. الاسلام هو أسرع دين انتشار فى العالم .
كلمه "اسلام" معناها "الخضوع". طريقه الخضوع هى بـ عبادة ال‍له.
كلمة "السلام عليكم" جايه من المعنى الأساسى "تحياتى من ال‍له".

التوحيد بمعنى الإيمان برب واحد مالهوش شريك هو اساس الاسلام. المسلمين بيؤمنوا بإن ال‍له أوحى اخر رسالاته للانسانيه للنبى محمد عن طريق الملاك جبريل. بالنسبه ليهم, محمد كان اخر نبى من ال‍له و القرآن هو الكتاب المقدس المنزل على محمد فى فتره طولها حوالى 20 سنه.
فى الاسلام, الأنبيا هما اشخاص اختارهم ال‍له عشان يبقو الرسل بتوعه. المسلمين بيؤمنوا بإن الأنبيا بشر زى كل الناس و ماهماش آلهه، لكن رغم كده ففيهم منهم بيقدروا يعملو معجزات عشان يثبتوا دعوتهم. الأنبيا فى الاسلام بيعتبرو الأقرب للكمال من كل البشر ، و بصفه خاصه الانبيا اللى بيتوحى لهم من السما ، سواء من ال‍له طوالى او عن طريق الملايكه. القرآن ذكر أسامى كتيره لأنبيا منهم ادم و نوح و ابراهيم و موسى و عيسى.
فةى الاسلام كل رسل ال‍له من اول ادم كانو بيبلغوا الناس رسالة الاسلام اللى هى الخضوع لإرادة ال‍له.
بالنسبه للقرآن
إرادة ال‍له بتتجاب للاُمم عن طريق أسلاف ابراهيم و عمران. الاسلام موصوف فى القرآن ”الطبيعه الاساسيه اللى على اساسها ال‍له خلق الجنس البشرى“,
و القرآن بيقول انه إدّا الاسم  "مسلم" لـ ابراهيم.
تاريخياً ، الاسلام إتـاسس فى شبه الجزيره العربيه فى اوئل القرن السابع.
النصوص الاسلاميه بتقول ان اليهوديه و المسيحيه انبثقوا من تعاليم ابراهيم قبل الاسلام. القرآن بيسمّى اليهود و المسيحيين ”اهل الكتاب“, و بيفرّق بينهم و بين المشركين " (اللى مؤمنين بتعدد الآلهه)". المسلمين بيعتقدوا إن الكتب المنزله قبل كده زى التوراه و الانجيل اتحرفوا ياإما عن طريق الترجمه او بضياع النصوص الاصليه او بالقصد.
الاسلام بيقول ان كل رسل ال‍له من اول آدم كانو بيبلغو رساله (الاسلام) و اللى هى الخضوع لإرادة ال‍له و ان اللى بيتغير كان بس القوانين و العقوبات. الاسلام بيعتبر كل الاديان الابراهيميه اليهوديه و المسيحيه و الاسلام فى الاساس دين واحد و المؤمنين بيهم بيعبدوا رب واحد بس كل اتباع دين بطريقتهم.

المفهوم العقائدى الأساسى فى الإسلام هو " التوحيد " و هو فكرته الاساسيه. التوحيد هو الإيمان بإن فيه إلاه واحد بس. الاسم العربى " ال‍له ". مفيش جمع لكلمة ال‍له فى اللغه العربى. المسلمين بيؤمنو بإن محمد هو آخر نبى مُرسَل من ال‍له. الاسلام بيعترف بوجود اليهوديه و المسيحيه (و ساعات الصابئه/مندائيّه و الحنيفيه). معظم العلما بيعتقدو انه انحدر من تصغير لكلمتين  "الـ-" و  "إله", بس علما تانيين بيدوّرو فى جدور الكلمه فى اللغه الأرامى |Alāhā|‏.‏
الركن الأولانى فى الاسلام هو التوحيد, و بيتعبّر عنه بالشهاده بأن " لا إلاه إلا الله " و إن " ان محمد رسول ال‍له ". مع ان ال‍له ساعات بيتوصف فى القرآن, المفهوم الاسلامى بيعتبر ان ال‍له خارج نطاق الادراك بحيث ان الله مالهوش مثيل او شكل ممكن إن الانسان يتخيله على اساسه.ال‍له بيتوصف فى سوره من القرآن بإنه: ال‍له ، الاحد ، الصمد ، لم يلد ، و لم يولد ، و لم يكن له كفواً احد .

القرآن عند المسلمين هو كلام ال‍له اللى انزل على النبى محمد باللغه العربيه و نصوصه هى اساس الدين الاسلامى. المسلمين بيؤمنوا بإن أيات القرآن إتوحت للنبى محمد من ال‍له عن طريق الملاك جبريل كذا مره فى الفتره ما بين سنة 610 م و لحد وفاته فى 8 يونيه 632م. إتقال ان القرآن اتدون عن طريق صحابة محمد وقت حياته و اتلقن شفوياً. القرآن إتجمع فى وقت ابو بكر اول الخلفا الراشدين و اتوحدت كتاباته تحت اشراف عثمان بن عفان تالت الخلفا الراشدين . الادله النصيه وضحت لعلما الدراسات الاسلاميه ان القرآن الموجود النهارده ماتغيرش من وقت لما إتوحد.
القرآن متقسّم لـ 114 سوره فيهم 6،236 آيه. السور الاقدم ظهرت فى مكه و عامة بتختص بالمواضيع الاخلاقيه و الروحانيه. السوراللى بعد كده اللى ظهرت فى المدينه غالبا بتتكلم عن المواضيع الاجتماعيه و الاخلاقيه اللى ليها علاقه بالمجتمع الاسلامى.
القرآن اكتره بيتكلم على النواحى الاخلاقيه اكتر من المواضيع القانونيه , و بيعتبر ”المصدر الكتابى بتاع المبادئ و القيم الاسلاميه“.
المشرعين المسلمين بيراجعو  "الحديث", و هى التسجيل المدون لأقوال و تصرفات النبى محمد, عشان يكمّلو القرآن و يساعدو على تفسيره. علم التعليق القرآنى و التفسير النقدى معروف بإسم  "التفسير".
كلمة "قرآن" معناها ”انشاد/تلاوه“. لما المسلمين بيتكلمو بشكل نظرى عن ”القرآن“, عادة بيقصدو النص زى ما بيتعمله تلاوه بالعربى و مش العمل المكتوب او اى ترجمه ليه. بالنسبه للمسلمين القرآن أوضح بنصه الاصلى العربى إكمن الترجمات بيبقى فيها اختلالات بسبب الاختلافات اللغويه ، و ممكن المترجمين يغلطوا فى فهم معنى الكلمات و الجمل ، و عشان كده الترجمات بتعتبر تفسيرات للقرآن بس ، مش القرآن نفسه.

الأحاديث هى روايات جت من كلام و افعال ”محمد“ نبى الاسلام. مدارس الفقه التقليديه بتعتبر الحديث اداه مهمه عشان يفهمو القرآن و المسائل الفقهيه.
الحديث إتقيّم و إتجمع فى مجموعات كبيره غالبا وقت حكم عُمَر ابن عبد العزيز (فتره الخلافه الامَويّه) فى القرن التامن و التاسع م, بعد موت محمد بـ 200 سنه. لحد النهارده, الاعمال دى بيترجعلها فى مسائل القانون الاسلامى و التاريخ. الطايفتين الاساسيين فى الاسلام, السنّه و الشيعه, عندهم مجموعات مختلفه من الحديث.

الحديث بيخلى المسلمين قادرين يكتسبو عادات السنّه او الممارسات المعتاده بتاعة محمد.
الاستعمال الاسلامى للمصطلح ده بيعبّر عن المقولات و العادات بتاعة محمد و هو عايش. تسجيل السنّه كان عاده تقليديه فى شبه الجزيره العربيه, و اول ما الناس إتحوّلت للاسلام, جابو معاهم العاده للدين.
من المسلمين السنّه, المجموعات بتاعة صحيح البُخارى و صحيح مسلم بتعتبر صادقه.

أركان الإيمان هى مصطلح اسلامى ل6 اركان اساسيه فى الاسلام ، لازم المسلم يكون مؤمن بهم.

1. الإيمان بالله

لازم المسلم يكون مؤمن ان فيه ربنا ، إله واحد ملهوش شريك ، خلق كل شىء فى الكون.

2. الإيمان بالملائكة

الإيمان بالملايكة ، خلقهم الله من نور و انهم مش بيعصوا ربنا و بيقوموا باعمال و وظايف اللى ربنا امرهم بها.

3. الإيمان بالكتب السماوية

الايمان بالكتب السماويه كلها اللى نزلها على أنبيائه ورسله . زى التوراة و الانجيل

4. الايمان بالرسل

هو الإيمان بالرسل و الانبياء اللى ربنا بعتهم للبشرية ، زى النبى نوح ، ابراهيم , موسى ، عيسى

5. الإيمان باليوم الاخر

الإيمان ان فيه يوم قيامة و حساب

6. الإيمان بالقدر

الإيمان القدر سواء خير او شر هو بتقدير ربنا.

1- القرآن

القرآن ، فى الاسلام هو أقدس كتاب و وحى من الله نزل على النبى محمد وهو كتاب الله عز وجل . القرآن فيه 114 سوره. فى كل سوره فيه آيات كتيره عددها 6236 من غير آيات البسمله و 6348 مع ايات البسمله.

2- السنة النبوية

واحيانا بنسميها الحديث النبوي هو كل حاجة عن النبى محمد بن عبد الله من كلام واعمال خلال حياته واللى اتنقلت لينا من الناس اللى سمعته او شافته .

3- احاديث اهل البيت

المصدر ده خلاف بين السنه والشيعة فعند الشيعة أن أحاديث اهل البيت هى المصدر التالت للتشريع

4- اجماع اقوال العلماء

هو اتفاق جمع كبير من علماء الامه على حكم مسألة بعينها من الكتاب والسنة.

5- القياس

6- الاجتهاد

وهو تطوع احد العلماء او مجموعة من العلماء لاستنتاج حكم مسألة معينة لم يرد نص معين فيها؛ كالامور الحديثة من التقنيات وغيرها.

المسلم ممكن يصلى فى البيت او فى أى مكان نضيف او فى مكان العباده "الجامع". معظم الجوامع ليها قُبّه و مناره (مآذنهُ) واحده على الاقل. بس الجامع مش شرط يكون له قُبّه او مآذنه. المسلمين بيقلعو جزمهم قبل ما يدخلو الجامع يصلّو, و سواء صلّو فى البيت او فى الجامع, لازم يتوضّو, عشان يأدّو الصلاه. أبدع المسلمين فى بنا الجوامع و زخرفتها و جوامع كتيره زى جامع السلطان حسن فى مصر و جامع السليمانيه فى تركيا و غيرهم بيعتبروا من الإبداعات الهندسيه و الفنيه الرائعه. الجامع ممكن يكون جامع عادى للصلا او مسجد جامع بتتعمل فيه خطب الجمعه من اشهرها على مر التاريخ الجامع الازهر فى مصر. فيه كمان جوامع اتبنت و الحقت بيها مدارس دينيه من اشهرها جامع-مدرسة السلطان محمد بن قلاوون فى القاهره.

نشأ الدين الاسلامي على ايد محمّد بن عبد الله بن عبد المطلب من بني هاشم، اللى هما فرع من فروع قبيلة قريش العربية العريقة. كان محمد، وفقًا للمصادر الاسلامية، حنيفيًا قبل الاسلام يعبد الله على ملة ابراهيم ويرفض عبادة الأوثان والممارسات الوثنية. وكان بيروح غار حراء فى جبل النور على بعد ميلين من مكة وبياخد معاه الاكل والشرب ويقيم هناك فى شهر رمضان، وكان يختلي فيه وبيقضي وقته فى التفكير والتأمل. المسلمين بيأمنوا أن الوحي نزل لأول مرّة على محمد وهو فى غار حراء، بحيث ان الملاك جبريل جاله، فقال:‏ "اقرأ"،‏ قال‏:‏ ‏"ما أنا بقارئ" - اى لا أعرف القراءة، قال:‏ "‏فأخذني فغطَّني حتى بلغ مني الجهد، ثم أرسلني" فقال:‏ "اقرأ"، قلت:‏ "ما أنا بقارئ"، قال :‏ "فأخذني فغطَّني الثانية حتى بلغ مني الجهد، ثم أرسلني" فقال:‏ "اقرأ"، فقلت:‏ "ما أنا بقارئ، فأخذني فغطَّني الثالثة، ثـم أرسلني"، فقال: اقْرَأْ بِاسْمِ رَبِّكَ الَّذِي خَلَقَ خَلَقَ الْإِنْسَانَ مِنْ عَلَقٍ اقْرَأْ وَرَبُّكَ الْأَكْرَمُ الَّذِي عَلَّمَ بِالْقَلَمِ عَلَّمَ الْإِنْسَانَ مَا لَمْ يَعْلَمْ ، فعرف محمد أن عليه أنه لازم يعيد ورا جبريل اللى قاله، ورجع لبيته خايف، فدخل على زوجته خديجة بنت خويلد، فقال‏:‏ ‏‏"زَمِّلُونى زملوني"، فزملوه حتى ذهب عنه الروع، ثم أخبر زوجته بما حصل معه، فراحت به الى ابن عمها ورقة بن نوفل وكان حبرًا مسيحيًا يكتب الكتاب العبراني، فيكتب من الإنجيل بالعبرانية، وكان شيخًا كبيرًا فأخبره خبر ما رأى، فقال له ورقة:‏ "هذا الناموس الذي أنزله الله على موسى". ويؤمن المسلمون أن جبريل جه لمحمدًا مرة تانية جالسًا على كرسي بين السماء الارض، ففر منه رعبًا حتى هوى الى الارض، ‏فذهب الى زوجه خديجة فقال:‏ ‏"دثروني، دثروني، وصبوا علي ماءً باردًا"، فنزلت سورة المدثر: يَاأَيُّهَا الْمُدَّثِّرُ قُمْ فَأَنْذِرْ وَرَبَّكَ فَكَبِّرْ وَثِيَابَكَ فَطَهِّرْ وَالرُّجْزَ فَاهْجُرْ ، والآيات دي هى بداية رسالته ثم بدأ الوحي ينزل ويتتابع لمدة تلاتة وعشرين سنة لحد ما مات. أعلن محمد رسالته لأسرته سرًا، فكان ممن سبق الى الاسلام زوجته خديجة بنت خويلد، وابن عمه علي بن ابي طالب، وصديقه المقرّب ابو بكر، وأخذ محمد يدعو الى ترك عبادة الأصنام وعبادة إله واحد لا شريك له والإيمان بالاخرة، ولكنه ما كاد يجهر بالدعوة حتى سخرت منه قبيلته قريش، وآذته أشد الإيذاء، وعذّبت أتباعه من المستضعفين، فأخبرهم محمد أن الله أذن لهم بالهجرة الى الحبشة، فخرج قرابة 80 منهم وضموا عثمان بن عفان ومعه زوجته رقية بنت محمد، وأبو حاطب بن عمرو وجعفر بن ابي طالب. فأمّن نجاشي الحبشة "أصحمة بن أبحر" المسلمين على أرواحهم وأعطاهم حرية البقاء فى بلاده، فبقي منهم من بقي فى شتى أنحاء القرن الإفريقي عاملاً على نشر الدين الاسلامي هناك.

زاد فى حرج موقف النبي محمد وأتباعه فى مكة وفاة عمّه ابي طالب ووفاة زوجته خديجة، فخسر بفقدهما مساعدين قويين، وهكذا اشتد اضطهاد قريش للمسلمين من أتباع محمد، الذين كانوا يتحملون الاضطهاد صابرين، عندئذ لم يجد النبي بدًا من أن يأمر المسلمين بالهجرة سرًا من مكة الى مدينة يثرب، وكان نحوٌ من سبعين رجلاً من اهلها قد آمنوا برسالته فى إحدى زياراتهم لمكة. وما لبث محمد أن لحق بأتباعه الى يثرب يرافقه ابو بكر، وعندما وصلها قابله اهلها بتحية النبوّة وسُميت "المدينة المنورة". وأخذ عدد المسلمين يتكاثر شيءًا فشيئًا، الى أن استطاعوا أن يواجهوا اهل مكة فى ساحات المعارك، فكانت غزوة بدر بتاريخ 17 مارس سنة 624م، الموافق فى 17 رمضان سنة اثنتين للهجرة. وانتصر جيش المسلمين وقُتِل من المكيين حوالي 70 قتيلا منهم ابو جهل عمرو بن هشام المخزومي سيد قريش، فى حين قتل من المسلمين ما لا يتجاوز اربعة عشر شخصًا. ذلك بالرغم من التفوق العددي لجيش مكة. كما تم اسر 70 فردًا من قوات جيش مكة، وأُطلق سراح الكثير منهم لاحقًا مقابل فدية. وقد أثارت الهزيمة اهل مكة فجمعوا جموعهم فى العام التالي، والتقوا بالمسلمين عند جبل احد وكرّوا عليهم وهزموهم. قُتل عدد كبير من المسلمين فى هذه المعركة من ضمنهم حمزة بن عبد المطلب عم محمد الذي يلقبه المسلمون السنّة "سيد الشهداء".[ وبعد معركة احد اقدم ابو سفيان على حشد جيش كبير، وتوجه به نحو المدينة المنورة قاصدًا احتلالها. أعد محمد كذلك جيشًا كبيرًا لمواجهة الغزو، واستخدم اسلوبًا جديدًا لم يكن معروفًا فى شبه جزيرة العرب فى ذلك الحين، حيث أخذ بمشورة سلمان الفارسي وقام بحفر خندق حول المدينة وأضرم فيه النيران. حينما وصل تحالف العرب الى المدينة يوم 31 مارس سنة 627م فوجئوا بالخندق فقرروا محاصرة المدينة. استمر الحصار لمدة اسبوعين، بعدها قرر المحاصرون العودة الى ديارهم. وفي العام التالي أبرم محمد معاهدة سلام مع المكيين عُرفت بصلح الحديبية، واتفقوا أن تسري مفاعيلها طيلة عشر سنوات.

توّجه المسلمون الى خيبر بعد أن أراحوا بالهم من جهة المكيين، وكانوا الف وست مئة مقاتل، فى مطلع ربيع الاول من العام السابع الهجري، وأحاط محمد تحركه بسرية كاملة لمفاجأة اليهود. فوصل منطقة تدعى الرجيع تفصل بين خيبر وغطفان وفي الظلام حاصر المسلمون حصون خيبر واتخذوا مواقعهم بين أشجار النخيل. وفي الصباح بدأت المعارك، حتى سقطت اخر حصونهم على يد سرية بقيادة علي ابن ابي طالب. فاتفق معهم محمد على أن يعطوه نصف محصولهم كل عام على أن يبقيهم فى اراضيهم. كما بعث محمد فى تلك السنة رسائل الى العديد من حكام الدول المجاورة، داعيًا إياهم الى اعتناق الاسلام. فأرسل رسله الى هرقل امبراطور الامبراطورية البيزنطية، وكسرى شاه فارس، والمقوقس عامل الروم فى مصر، وبعض البلدان الاخرى. وفي السنوات التي أعقبت صلح الحديبية، أرسل محمد قواته الى الشمال فالتقوا مع القوات البيزنطية فى غزوة مؤتة، لكنهم انهزموا بسبب الفارق العددي الكبير.

فتح مكة

بعد مضيّ ثماني سنوات على هجرة النبي محمد من مكة، استطاع أن يعود إليها فاتحًا دون قتال، وأعلن عفوًا عامًا عن كل اهل مكة، باستثناء عشرة منهم ممن قاموا بنظم الشعر لهجائه، فسارع اهلها الى الانضواء تحت لوائه واعتناق الاسلام دينًا، ثم اقدم على تدمير جميع تماثيل الآلهة العربية بداخل الكعبة وحولها. وأمر بلال بن رباح الحبشي، احد الصحابة وأول مؤذن فى الاسلام، أن يصعد الكعبة ويؤذن بالصلاة.

وعاش النبي محمد سنتين بعد فتح مكة، وفي السنة العاشرة للهجرة خرج للحج فى اكثر من مائة الف من المسلمين. وعند جبل عرفات القى عليهم خطبته التي تعتبر دستور الاسلام، فقد بيّن فيها اسس الاسلام ومبادئه، ونادى بالمساواة بين الناس، لا فرق فى ذلك بين العبد الحبشي والشريف القرشي، وقرأ عليهم اخر ما نزل من القرآن: الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي وَرَضِيتُ لَكُمُ الإِسْلاَمَ دِينًا ولم يمض على حجة الوداع ثلاثة اشهر حتى مرض النبي محمد بالحمّى، فلمّا رأى الأنصار اشتداد المرض عليه أحاطوا بالمسجد، فخرج متوكئًا على علي والعبّاس والفضل أمامهما، فجلس فى اسفل مرقاه من المنبر وقال للناس أنه ملاق ربه لا محال، فلم يسبق لنبي قبله أن خلد فى قومه حتى يخلد فيهم، وبعد أن أوصى المسلمين بالمهاجرين والأنصار خيرًا، توفي النبي محمد يوم 8 يونيو سنة 632م، الموافق فى 13 ربيع الاول سنة 11 هـ، وهو فى الثالثة والستين من عمره،‏ ودُفن ببيت زوجته عائشة بجانب المسجد النبوي، وفي هذا الوقت كان الاسلام قد انتشر فى شبه الجزيرة العربية بالكامل

بعد وفاة محمد تولّى شئون المسلمين 4 من كبار الصحابة هم ابو بكر الصديق وعمر بن الخطّاب وعثمان بن عفّان وعليّ بن ابي طالب، وعُرفوا بالخلفاء الراشدين، وفي عهدهم بدأ التوسع الاسلامي خارج شبه الجزيرة العربية. وبعد عهد الخلفاء الراشدين جاء العهد الأموي او العصر الأموي الذي استفرد فيه بنو اميّة بالخلافة وفيه استمر التوسع الاسلامي حتى بلغ شبه الجزيرة الأيبيرية، وفي أواخر هذا العصر ثار بنو العبّاس بن عبد المطلب عمّ النبي محمد على الحكم وخلعوا الأمويين واستفردوا بالحكم فعُرفت هذه الفترة باسم "العصر العبّاسي"، وفيها بلغت الحضارة الاسلامية أوج تقدمها وازدهارها وتقدمت فيها العلوم والآداب تقدمًا لم تعرفه العرب من قبل فعُرف هذا العصر ايضًا "بالعصر الذهبي للاسلام"، وفي أواخره دبّ الضعف الى جسم الدولة وتراجعت هيبة الخلافة لأسباب مختلفة، فما كان إلا أن استفرد عدد من الحكام بأقاليم مختلفة ودعوا لنفسهم مثل الطولونيين والإخشيديين والحمدانيين والفاطميين والسلجوقيين، ثم حلت ثالثة الأثافي بالمسلمين؛ فكانت الحروب الصليبية، حيث شنّت الممالك الأوروبية الغربيّة حملة على بلاد الشام للاستيلاء على مدينة القدس من أيدي المسلمين، فتمكنت من ذلك وبقي الصليبيون فى الاراضي المقدسة مئة وأربعًا وتسعين سنة.
وخلال هذه الفترة قامت بضع دول اسلامية استمرت بقتال الصليبيين واسترجعت منهم بعض المدن والقلاع احيانًا وفقدتها لصالحهم فى أوقات اخرى مثل دولة الأتابكة والأيوبيين، قبل أن تقوم دولة المماليك فى مصر وتهزم الصليبيين وتردهم على أعقابهم وتسترجع كامل بلاد الشام. وخلال هذه الفترة كان المغول بقيادة هولاكو خان قد غزوا عاصمة الخلافة بغداد وأمعنوا فيها تدميرًا وخرابًا، فنقل الخلفاء العباسيون مقرهم إلى مدينة القاهرة إلا أن خلافتهم كانت قد أصبحت خلافة صورية ذلك أن سلاطين المماليك كانوا قد أصبحوا سادة الموقف بحق. وبعد ذلك لم يعد للمسلمين دولة قويّة توحدهم كما كان الحال فى بداية العهد العبّاسي، الى أن ظهرت الدولة العثمانية على يد السلطان عثمان الاول، فقد قام خلفاؤه بالاستيلاء على عدد من الدول التي لم يسبق للمسلمين فتحها، كدول البلقان، ونشر الاسلام فيها، وفي عهد سابع سلاطين هذه الدولة، محمد الثاني، افتتحت القسطنطينية بعد محاولات عديدة فاشلة خلال الأزمنة السابقة، وفي سنة 1516 فتح حفيد السلطان سالف الذكر، سليم الاول، بلاد الشام ومصر وقضى على السلطنة المملوكية وجعل اخر خلفاء بني العبّاس يتنازل له عن الخلافة، فأصبح بنو عثمان بذلك خلفاء المسلمين طيلة 408 سنوات، وعُرف هذا العصر "بالعصر العثماني"، وفيه برزت بضع دول اسلامية فى إيران وما ورائها مثل الدولة التيمورية والدولة الصفوية والدولة الهوتكيانية. وبعد انهيار الدولة العثمانية تفرّق شمل المسلمين وقامت عدّة دول مستقلة يجمعها رابط اللغة او الثقافة او الاخوّة دون أن تكون موحدة فعلاً.
زى أى دين تانى, ظهرت فى الاسلام على مر الزمن مذاهب و تفسيرات مختلفه للدين. المذاهب دى بتقوم على تفسيرات مختلفه للى جه فى القرآن. و اغلب المسلمين بيتبعوا واحد من المذهبين دول

مذهب اهل السنة و الجماعة او

اهل السنة والجماعة او "معتقد اهل السنة" او معروفه باختصرها "السُنه" هى أكبر الطوائف الاسلامية . مصادر التشريع السنى هى القرآن و سنة نبي الاسلام محمد اللى فى الأحاديث النبوية الصحيحه. مذهب اهل السنة متقسم لفروع مذهبيه على حسب العقيدة زى الأشاعرة و الماتريدية و الوهابيه (سلفيه) او على حسب الفقه زى مذاهب الائمة الاربعة . السنه مؤمنين بصحة خلافة الخلفاء الراشدين الاربعه و ب العشره المبشرين بالجنة و بعدالة و احترام كل الصحابه.

الشيعه هم تانى أكبر مذهب فى الاسلام. حوالى 7.5% من المسلمين شيعه. الشيعه بيأمنو بإن قبل النبى محمد مايتوفى إختار إبن عمه على بن أبى طالب عشان يبقى الخليفه من بعده لقيادة الدوله الاسلاميه. المسلمين الشيعه بيعتقدو ان علِى كان الإمام الأولانى, (زعيم أقرب ل‍له عن الباقيين)و اعتباره ولاده علِى الائمه المرسلين. زى المسلمين من أتباع المذهب السنى الشيعه بيتبعوا تعاليم القرآن و السُنّه لكن بيعتقدوا إن الإمام هو بس اللى ليه حق التشريع.

المذاهب الفقهيه يعنى المذاهب القانونيه اللى اختصاصها التشريعات فى المذهب السُنى هم اربعه، الحنفى و المالكى و الشافعى و الحنبلى. كل بلد اسلامى ممكن ياخد بمذهب فقهى من المذاهب الاربعه. فى مصر فى عصر الدوله المملوكيه كان بيتاخد بالمذاهب الاربعه و كان لكل مذهب قاضى و كان القضاه بيتسموا القضاه الاربعه. اما فى المذهب الشيعى فهم اثنا عشريه و زيدية و مذاهب تانيه

الصوفيه مش مذهب زى السُنّه و الشيعه. هما بيركزو أكتر على الجوانب الروحانيه و التقرب من الخالق فى الاسلام. الصوفيين ممكن يكونو سُنّه او شيعه.

الخوارج كانت حركه فى الايام الأولانيه للاسلام. الحركه دى منقرضه و مالهاش أتباع النهارده بس مهمة و أثرت فى التاريخ الاسلامى. فى الاول هم وافقو على حق "علِى" فى الخلافة و بعدين رفضوا الفكره و بعدين اىّدو حق "ابو بكر" و خلفاءهُ. المجموعه الوحيده اللى لسه موجوده هى "الإباضيه". الإباضيين مش بيعتبرو نفسهم خوارج. معظم الإباضيين عايشين فى عُمان. و فيه عدد صغير عايش فى الجزاير و تونس و ليبيا و زانزيبار/زنگبار.

كلمة ”وهابيه“ بيستعملو بدل بعض لوصف نفس الطائفه. هى حركه مذهبيه و سياسيه فى مذهب اهل السنة و الجماعة اتسمت كده اكمن انها اتنسبت للإمام محمد بن عبد الوهاب اللى قام بالدعوه و نشرها لكن اتباع المذهب مابيسموش نفسهم وهابيين. ، ظهرت الحركه فى شبه جزيرة العرب فى القرن التمنتاشر و اتأسست فى ضلها الدوله السعوديه. المذهب بيقوم على الأخد بصريح الكتاب و السنه و محاربة اللى شايفنه بدع بحيث يكون الدين لله وحده من غير شريك. المذهب بيقوم على الأخد الصريح بالنص من الكتاب و السنه و بتتبع فى الفقه المذهب الحنبلى بشكل كامل و بيعتبروا نفسهم انهم الوحدين على المنهج الإسلامى المظبوط و بقية الناس اما ضالوا عن الطريق الصح و بيتبعوا بدع او كفرة. ، أكبر انتقاد للحركة دى استخدماها للتكفير و العنف ضد اللى بيخالفهم سواء كانت باقى طوائف و مدارس مذهب اهل السنة و الجماعة و الطرق الصوفيه او الشيعة او بقية الاديان التانيه و بيتهموا بالرجعيه و استخدام اتباع الحركة دى الدين فى السياسه عشان يوصولوا لمصالحهم و تغير ثقافة و سلوك المجتمع اللى بتنتشر فيه
الوهابيه بتعظّم اوى ”ابن تَيميّه“. الوهابيه بتُعتبر نسخه صغيره للسلفيه,‏
بس فيه مصدر تانى بيوصف الوهابيه ”توجّه جوّا السلفيه“,‏
فيه ناس بتعتبر التوجّه ده مُحافظ-مُتشدد.‏

القرآنيين اسم إتقال عن تيار إسلامى ظهر فى مصر. إبتدا من وقت حركة الشيخ ”محمد عبده“ الإصلاحيه سنة 1905 و لقى استجابه بين طبقات المثقفين جوه مصر و برّاها. اسم قرآنيين طلّعه عليهم فى الاصل اعداء جماعة اهل القرآن, لكن جماعة اهل القرآن شايفين ان مفيش مشكله فى نسبتهم للقرآن و انه بالعكس تشريف ليهم, و بيسمو نفسهم اهل القرآن. الاختلاف اللى فى فكر التيار القرآنى هو انهم بيأمنو بالقرأن بس و ما بياخدوش بـ الأحاديث و الروايات المنسوبة للنبى محمد المعروفه بالسُنه النبويّه.


الاسلام والمسلمين اتعرضوا فى طول تاريخهم للتأييد والرأي الكويس وبرضوا اتعرضوا للنقد والاضطهاد.
فى ناس كتير سياسيين وفلاسفة وعلماء واطباء اتكلموا على الاسلام والرسول محمد بحاجات كتيرة كويسة زي مثلا:


الدكتور جولز ماسيرمان استاذ فى جامعة شيكاغو حط 3 شروط لاختياره وهي : 

وبعد ما بحث ودقق لاكتر من شخصية زي: لويس باستير – غاندي – كونفوشيوس – الاسكندر الأكبر – قيصر – هتلر – بوذا – يسوع المسيح – الى اخر الباقين حتى وصل اخيراً الى النتيجة اللى قال فيها ((لعل أعظم قائد كان على مر العصور هو محمد الذي جمع الاعمال الثلاثة)) 

الاسلام اتوجهت له انتقادات كتيره. كان من اوائل اللى انتقدو الاسلام رجال دين مسيحيين, زى الراهب جون الدمشقى (إتولد تقريباً فى سنة 676).
فى فترة العصور الوسطى, بعض الفلاسفة العرب انتقدو الاسلام بردو زى الشاعر المعرى.
الفيلسوف اليهودى موسى ابن ميمون قارن بين وجهات النظر الاسلامية عن الأخلاق و بين وجهات النظر اليهودية اللى هو نفسه مؤمن بيها, وقال ان الاسلام مجرد نسخة من الديانات اليهوديه و المسيحيه مع شوية تغييرات بسيطه اتعملت علشان توافق رغبة محمد فى الشهرة و سعيهُ لتأسيس دين جديد, و رغبته انه يكون مساوى لناس زى موسى و عيسى (يسوع المسيح).
كتاب اوروپيين فى العصور الوسطى كانو بيعتقدو ان المعتقدات الاسلامية مش مظبوطه, و حاولو إظهار محمد فى صورة الموسوس من الشيطان. فى القرن التسعتاشر, المستشرق و الباحث ويليام موير (William Muir) انتقد القرآن بقساوة.

فى العصر الحديث, منتقدى الاسلام بيقولو ان الاسلام مش بيتسامح مع الاراء اللى بتقول ان الشريعة الاسلاميه ممكن تكون قاسية جدا. خصوصا فى حالات معاقبة المسلمين اللى بيرفضو او بينتقدو الاراء المتفق عليها فى الاسلام. فيه منتقدين تانيين بيبصو لحياة محمد الشخصية بطريقه سلبية.
و تانيين بيتساءلو عن مدى موثوقية و أصالة القرآن و مدى صلاحيته لفرض توجيهات أخلاقيه.
الاراء دى كمان بتقول ان الستات ممكن يكونو بيتعرضو لمعاملة وحشه فى ظل الشريعة الاسلامية و تطبيقاتها.

فيه كتّاب اوروپيين ردّو على النوعيه دى من الانتقادات. مونتجومرى وات (Montgomery Watt), و نورمان دانيال (Norman Daniel) قالو ان بعض الانتقادات اللى وجهها خصوم الاسلام للاسلام قامت على أساطير قديمه و مجادلات,
"كارل ارنست" (Carl Ernst) كتب ان الإسلاموفوبيا (فوبيا من الاسلام) لعب دور فى خلق الأساطير دى.
كمان ان الحروب الصليبيه بين الاوروپيين الكاتوليك و المسلمين فى العصور الوسطى خلقت جو معادى ازدهرت فيه الكتابات المعاديه للاسلام. بصفه عامه بيواجه المسلمين فى الوقت الحالى مشاكل كتيره من أهمها مشاكل التعصب و التطرف الدينى و الإرهاب.

عدد المسلمين فى العالم حسب البلد سنة (2010) ، متقسمة لجدول ,جوة الخانة الأولى المنطقة الجغرافية للبلد ، والخانة التانية اسم البلد ، والخانة التالتة عدد سكان البلد (2010) ، والخانة الرابعة نسبة المسلمين فى البلد ، والخانة الخامسة عدد المسلمين فى البلد المذكوره.



</doc>
<doc id="114" url="https://arz.wikipedia.org/wiki?curid=114" title="الامبراطوريه الرومانيه">
الامبراطوريه الرومانيه

الامبراطورية الرومانية هى تطور للحكم السياسى لروما .الامبراطورية الرومانية هى المرحلة اللى جت بعد الجمهوريه الرومانيه اللى حكمت روما.

الرومان هم شعب استقر فى وسط شبه الجزيرة الايطالية ابتداء من القرن الاتناشر قبل الميلاد واسسو مدينة روما القديمة و اسسو دولة سيطرت على شبه الجزيرة الايطالية و اتوسعت الدولة الرومانية وسيطرت على معظم العالم القديم .


</doc>
<doc id="115" url="https://arz.wikipedia.org/wiki?curid=115" title="الباشا تلميذ">
الباشا تلميذ

الباشا تلميذ هوه فيلم مصري انتاج 2004 بطولة كريم عبد العزيز وغادة عادل ورامز جلال ومحمد رجب ومنى هلا ومها احمد وحسن حسني وسامي مغاوري ومن تأليف بلال فضل واخراج وائل احسان.


</doc>
<doc id="116" url="https://arz.wikipedia.org/wiki?curid=116" title="البحر الاحمر">
البحر الاحمر

البحر الاحمر ( بحر القلزم) هو بحر موجود بين شبه الجزيره العربيه (السعودية و اليمن) من ناحية اسيا و مصر و السودان و إيريتريا و جيبوتي من ناحية افريقيا.

البحر الاحمر بيفصل بين قارة افريقيا و اسيا و فيه راى بيقول انه البحر الاحمر اتسمى البحر الاحمر عشان وقت الغروب بتبقى الشمس لونها احمر و بتدى البحر اللون الاحمر, فيه راى تانى ان الشعب المرجانيه فيه كتير و بيكون لونها بيغلب عليه اللون الاحمر عشان كده اتسمى البحر الاحمر

زادت اهمية البحر الاحمر جدا و على مستوى العالم بعد لما اتحفرت قناة السويس فجعلت معظم الرحلات البحريه بين اوروبا و اسيا او بين اسيا واوروبا او بين اسيا وشمال افريقيا او بين شمال افريقيا واسيا او بين شمال افريقيا و شرقها او شرق افريقيا و شمالها بتعدى من البحر الاحمر بعد ماكانت اهميته محدوده جدا قبل حفر قناة السويس و فيه اماكن سياحيه عالميه على البحر الاحمر زى مدينة شرم الشيخ اللى هيا من انسب الاماكن فى العالم للغطس و الللى فى جنوب سينا ومحمية راس محمد و مدينة الغردقه.

بيطل على البحر الاحمر الدول دى:
4 دول

و محمية راس محمد محميه طبيعيه من المحميات الطبيعيه المهمه فى العالم.

وفيه موانى كتير على البحر الاحمر,
زى السويس و نويبع فى مصر.
العقبه فى الاوردن.
ايلات فى اسرائيل.
جده فى الكرم.


</doc>
<doc id="117" url="https://arz.wikipedia.org/wiki?curid=117" title="البحر المتوسط">
البحر المتوسط

تكونت حضارات عظيمه على طول شواطيء شرق وجنوب وغرب وشمال البحر الابيض المتوسط فى العصور القديمه وكان البحر ده وسيله مهمه للتواصل الثقافي والتبادل التجاري فيما بين شعوبه، ودراسة تاريخ البحر الابيض المتوسط من اهم الحاجات اللى بتخلي الواحد يقدر يفهم كتير من المجتمعات الحديثة وازاى اتشكلت واتطورت، والبحر ده اتسمى متوسط لان البشر زمان وخصوصا في الشرق والجنوب كانو معتقدين جغرافيا ان البحر ده موجود فى وسط الارض (العالم) واعتقادهم الجغرافي ده اثبت خطاه طبعا وعلى الرغم من ده ما تغيرش جزء من اسمه وفضل متوسط كما هو؛ والبحر هذا سمي باسامي كثيرة جدا ومنها ان:


البحر الابيض المتوسط موصول بالمحيط الاطلسي عن طريق مضيق جبل طارق من ناحية الغرب، وموصول كمان من ناحية الشمال الشرقي ببحر مرمره والبحر الاسود.
اما من ناحية الجنوب الشرقي فقناة السويس بتوصله بالبحر الاحمر.
البحر الابيض المتوسط مليان جزر كبيره ومشهوره زي جزيرة قبرص وجزيرة كريت وجزيرة صقليه وجزيرة سردينيه وجزيرة كورسيكه.
بالنسبه للمناخ فبشكل عام الشتاء بيبقى برد ومطر والصيف بتاعه حر وجاف.

دلوقتي فيه 29 دوله بتطل على البحر الابيض المتوسط وهمه:
1- تركيه (الاناضول) وقبرص وسوريه ولبنان والاردن وفلسطين فى الشرق فى [غرب اسيا].
2- مصر وليبيه وتونس والجزائر والمغرب (مراكش) وموريتانيه فى الجنوب فى [شمال افريقيا].
3- جبل طارق والبرتغال واسبانيه وفرنسه وموناكو وايطاليه ومالطه وسلوفينيه وصربيه وكرواتيه وكوسوفو و"البوسنه والهرسك" ومقدونيه ومونتينيجرو (الجبل الاسود) وبلغاريه والبانيه واليونان فى الغرب والشمال فى [اوروبا].

البحر الابيض المتوسط بيعتبر مهد الحضارات وتاريخ الشعوب والبلاد المطلة عليه شرقا وجنوبا وغربا وشمالا تاريخ مليان بالانجازات من اول عصور ما قبل التاريخ (الميلاد) لما انتشر التحضر (التمدن) فى جزء فى كل من الشام ومصر وظهرت حضارات الشاميين القوقازيين البيض واشقائهم المصريين القوقازيين البيض فى "الصحه، والثقافه، والزراعه، والاجتماع، والاقتصاد، والكتابه، والفلسفه، والعسكر، والسياسه، وتنميتهم" متمثله باول حضارتين فى الشام وهمه "الحضاره الكباريه الشاميه القوقازيه البيضاء فى الشام اللى كانت حضاره ومملكه" وبعديها "الحضاره النطوفيه الشاميه القوقازيه البيضاء فى الشام اللى كانت حضاره ومملكه" وبعدهما كانت في بعدهم فى مصر مجموعه من الحضارات والممالك والامبراطوريات المصريه القوقازيه البيضاء فى مصر وكانت اخر وحده فى مصر هيه "الحضاره الفرعونيه المصريه القوقازيه البيضاء فى مصر اللى كانت حضاره ومملكه وبعديها امبراطوريه" وبعد بدايتها ومع وجودها وبعد نهايتها كان فى غيرها فى الشام مجموعه من الحضارات والممالك والامبراطوريات الشاميه القوقازيه البيضاء فى الشام وكانت اخر تنتين فى الشام همه "الحضاره النبطيه الشاميه القوقازيه البيضاء فى الشام اللى كانت حضاره ومملكه" وبعديها "الحضاره التدمريه الشاميه القوقازيه البيضاء فى الشام اللى كانت حضاره ومملكه وبعديها امبراطوريه"؛ فبعد الاف السنين من بداية حضارات الشام ومصر قام اهلهم الشاميين القوقازيين البيض واشقائهم المصريين القوقازيين البيض وتحديدا "قبل الميلاد (التاريخ) بحوالي الف وخمسمائة سنه اكتر او اقل بكم سنه" وعلى مدى مئات السنين فى نقل الافكار والمعارف الشاميه القوقازيه البيضاء والمصريه القوقازيه البيضاء بين سواحل او شواطيء البحر الابيض المتوسط بصوره اسرع من اى وقت تاني فامتدت بقعة النور والحضاره وما مرش وقت كبير بعد كده قبل نشوء مراكز حضاريه جديده فى حوض البحر الابيض المتوسط وبسرعه اتبدل ميزان القوه من "الشرق والجنوب" لصالح "الغرب والشمال" وبدات تظهر حضارة اليونانيين فاسسوا "الامبراطوريه المقدونيه اليونانيه القوقازيه البيضاء اللى كانت حضاره ومملكه وبعديها امبراطوريه" على انقاض "الامبراطوريه الاخمينيه الايرانيه القوقازيه البيضاء اللى كانت حضاره ومملكه وبعديها امبرطوريه" واللي كانت متاسسه اصلا كمان بدورها على انقاض "الامبراطوريه الاشوريه العراقيه القوقازيه البيضاء اللى كانت حضاره ومملكه وبعديها امبرطوريه"، وبشكل عام فالروم (الرومان) والعرب (العربان) اتبادلو الحكم على حوض وشعوب البحر الابيض المتوسط من خلال امبراطورياتهم المتمثله فى "الامبراطوريه الروميه الايطاليه القوقازيه البيضاء اللى كانت حضاره ومملكه وبعديها امبرطوريه" و"الامبراطوريه العربيه الحجازيه القوقازيه البيضاء اللى كانت حضاره ومملكه وبعديها امبرطوريه"، وفي العصر الحديث وقعت معظم دول الشرق والجنوب تحت الاحتلال الاوروبي وخصوصا بريطانيه "الاردن وفلسطين ومصر" وفرنسه "سوريه ولبنان وتونس والجزائر وجزء من المغرب (مراكش) وموريتانيه" وايطاليه "ليبيه" واسبانيه "الجزء الاخير من المغرب (مراكش)".

نجحت دول شمال وغرب البحر الابيض المتوسط فى توحيد نفسها اقتصاديا وسياسيا ضمن الاتحاد الاوروبي وعلى العكس لسه وللاسف دول جنوب وشرق البحر الابيض المتوسط فى مشاكل وصراعات وعراقيل بتمنع التعاون ومن اهمها مشكلة فلسطين والاسرائيليين (ال7 ملايين اسرائيلي) فى الشام اللى كانت السبب الرئيسي فى تجميد مبادرة برشلونه -سنة 1995- اللى كانت بتهدف لتحقيق السلام والاستقرار وتعميق العلاقات الاقتصادية بين دول غرب وشمال البحر الابيض المتوسط ودول شرق وجنوب البحر الابيض المتوسط.
فى اكتوبر 2007 دعا الرئيس الفرنساوي نيكولا ساركوزي لقيام الاتحاد المتوسطي بين الدول المطلة على البحر واتعقد اول اجتماع فى فرنسا فى 13 يوليو 2008.دعوة ساركوزي لقت ترحيب من بعض الدول ولقت معارضة من بعض الدول التانية.

دعوة الرئيس الفرنساوي ساركوزي زعلت مش بس دول الشرق والجنوب عشان ماتخدش رأيها قبل الاعلان عن الاتحاد، و كمان زعلت دول أوروبية كتيره زي ألمانيا اللى شايفة ان دعوة ساركوزي ح تضعف و حتشتت الاتحاد الاوروبي. اسم الاتحاد المتوسطي اتغير و بقى الاتحاد للمتوسط و اتغيرت عضويته و بقت بين دول الاتحاد الاوروبي ال27 من ناحية و دول البحر الابيض المتوسط التانيه من ناحيه تانيه بالاضافه للاردن وموريتانيه.
مصر بقت اول رئيس للاتحاد بالاشتراك مع فرنسا و لمدة سنتين و اما بالنسبة للمقر بتاع السكريتارية العامة ف لسة ما تحددش و شارك فى القمة التأسيسية 43 دولة و من اشهر الرؤسا و الزعما اللى حضرو حسني مبارك من مصر، بشار الاسد من سوريا، إيهود أولميرت من اسرائيل، رجب طيب اوردوجان من تركيا و انجيلا ميركل من المانيا و جوردون براون من بريطانياو طبعا نيكولا ساركوزي من فرنسا. وما حضرش الملك المغربي (المراكشي) محمد السادس والرئيس الليبي معمر القذافي؛ واهم الحاجات اللى اتفق عليها الزعماء اللى حضروا هيه:-


</doc>
<doc id="118" url="https://arz.wikipedia.org/wiki?curid=118" title="برازيل">
برازيل

البرازيل ، هى بلد فى امريكا الجنوبية واسهما الرسمي ،جمهورية البرازيل الاتحاديه .

البرازيل هى خامس اكبر بلد من حيث المساحه ، و خامس اكبر بلد من حيث عدد السكان ، و رابع اشهر ديمقراطيه فى العالم. و لغة البرازيل الرسميه هى البرتغالى. الكاثوليكيه هى الديانه السايده فى البرازيل .

المحيط الاطلسي يحد البرازيل من ناحية الشرق ،البرازيل تمدتد طول سواحلها المقدرة بـ 7700كلم²
بها جبال قديمة التكوين و اعلى قمة جبلية بها : بانديرا 8700 متر .
بالاضافة الى الهضاب مثل هضبة البرازيل باداخل 
السهل: بها سهول و اهمها سهل الامازون بالاضافة الى غابات كثيقة هى غابات الامازون
ام عن الانهار فلهم نهر هو نهر الامازون (و هو اعرض نهر فى العالم روافده اكثر من 50 رافد )
المناخ : متنوع مثل : المداري ، الاستوائي : الساحلي
-يحدها من الشرق المحيط الاطلسي و من الجنوب الاوروغواي و الارجنتيت و من الغرب بوليفيا و البيرو و الباراغواي و من الشمال غويانا فوزيلا سورنام و كولومبيا-
البرازيل ليها حدود مع فينيزويلا ، سورينام ، وجيانا ادارة جيانا الفرنسية من ناحية الشرق الشمال ، ومن ناحية شمال غرب كولومبيا ، وبوليفيا وبيرو من الغرب ، والارجنتين وباراجواى من ناحية الجنوب الغربي ، واوروجواى من الجنوب.

فيه جزر كتير بتعتبر جزء من الاراضي البرازيليه ،زى بينبدوس دى ساو بيدرو دي ساو باولو ، فيرناندو دى نورونه

معظم السكان الاصليين الذين عاشوا فى البرازيل حصريا يعتقد أن اصلهم من الموجة الأولى من المهاجرين من شمال اسيا (سيبيريا) اللذين عبروا الجسر البرى اللى كان بيربط بيرينج فى نهاية العصر الجليدى الاخير حوالى 9000 قبل الميلاد. فى 1500 ميلادي ، كان مجموع عدد السكان حوالى 3 ملايين من الامريكان الاصليين متقسمين لحوالى 2000 امه وقبيله .

البرازيل كانت مستعمره للبرتغال من ساعة اكتشافها على ايد بيدرو الفاريز كابرال 1500 ولحد استقلالها فى سنة 1822. فى البدايه استقلت على انها امبراطورية البرازيل ، البرازيل بقت جمهوريه فى سنة 1889 ، الكونجرس ( الهيئه التشريعيه) بيتكون من مجلسين بيرجع تاريخه لسنة 1824 ، لما تم التصديق على اول دستور. ويحدد الدستور دلوقتى البرازيل باعتبارها جمهوريه اتحاديه. الاتحاد البرازيلى اتكون من الولايات، والمقاطعات الاتحادية ، والبلديات. و البرازيل فيها دلوقتى 26 ولايه والبلديات 5564.

خاصة فى مزارع قصب السكر و البن و مناجم المعادن و بعض الصناعات

الإصلاحات الاقتصادية فى البرازيل ادت البلد موقف دولى جديد. البرازيل واحده من الاعضاء المؤسسين للأمم المتحدة واتحاد امريكا الجنوبية.

لغة البرازيل الرسميه هى البرتغالى. الكاثوليكيه هى الديانه السايده و مجتمع البرازيل مجتمع متعدد الأعراق ، البرازيل موطن لتنوع الحياة البرية ، والبيئات الطبيعية.


</doc>
<doc id="119" url="https://arz.wikipedia.org/wiki?curid=119" title="بهائيه">
بهائيه

البهائيه هى الديانة اللى اسسها حسين علي النوري اللى لقبه بهاء الله فى ايران فى القرن التسعتاشر ودلوقتي فى تقريبا ما بين خمسة و ستة مليون شخص بهائي على مستوى العالم متوزعين على اكتر من 235 دولة.
اهم تعاليم الديانة البهائية هى الوحدة الروحية لكل البشر و على ان كل الاديان الكبيرة فى العالم جاية من اصل واحد. بيؤمن البهائيين ان الله يبعت كل شوية رسول للناس بيوصلهم رسالة مناسبة لعصرهم، و عشان كدة بيؤمن البهائيين بمجموعة كبيرة من الرسل منهم محمد .يسوع المسيح، موسى، ابراهيم بالاضافة لزرادوشت و بوذا و كريشنا و الباب و طبعا بهاء الله
بتدعو البهائية كل البشرية لتحقيق السلام و العدل و الوحدة و بتأكد على حاجة البشر للتلات حاجات دول دلوقتي اكتر من اى و قت قبل كدة.

ممكن تلخيص تعاليم البهائية فى تلات مبادئ:

قوانين الديانة البهائية متاخدة من الكتاب الاقدس و دي بعض الامثلة:


البهائيين اتعرضوا لكل انواع و اشكال التعذيب و القتل و الاضطهاد من اول السنين الاولانية للدعوة سواء فى ايران او فى بقية الدول اللى فيها اغلبية مسلمة.

واجه البهائين فى مصر حملة شرسة فى التلفزيون و الصحافة اتهمتهم بالكفر واباحة الزنا و خلافة. الحكومة المصرية بترفض اصدار بطاقات شخصية او شهادات ميلاد او حتا قسيمة جواز للبهائيين المصريين, وده علشان الازهر فى مصر عمل فتوى سنه 1980 ايام حكم جمال عبد الناصر قالو فيها ان البهائيه متعتبرش دين ومش معترف بيها.
وسنه 1975 المحكمه العليا فى مصر منعت كل نشاطات البهائيين فى مصر وقالت ان مصر بلد اسلامى وبتعترف بالمسيحيه واليهوديه وبس.
وفى وفى سنه 1985 حكومه مصر مسكت 48 واحد بهائى وكان كبيرهم واحد فنان اسمه حسين بيكار و اعترف حسين انه كان بيشتغل لحساب بيت العدل الإسرائيلى علشان يكون مسئول عن اماكن عباده البهائيين..

فى مصر بيواجه البهائيين حملة شرسة فى التلفزيون و الصحافة بتتهمهم بالكفر واباحة الزنا و خلافة. من 2000 لـ ابريل 2009, الحكومة المصرية كانت بترفض اصدار بطاقات شخصية او شهادات ميلاد او حتا قسيمة جواز للبهائيين المصريين, لكن من 19 مارس 2009, بقى مسموح اصدار الوثايق الثبوتيه زى شهادات الميلاد و بطايق الرقم القومى وغيرها لأتباع الديانات اللى الدوله مابتعترفش بيها رسمياً.

فى اغسطس 2009 قررت مصر, بناء على حكم للقضاء المصرى, اصدار بطاقات شخصيه للبهائيين. و اعتبر البهائيين الخطوه دى شىء ايجابى.



</doc>
<doc id="121" url="https://arz.wikipedia.org/wiki?curid=121" title="البوسنه و الهرسك">
البوسنه و الهرسك

البوسنة و الهرسك ( Bosna i Hercegovina; Босна и Херцеговина)‏ هى دولة اوروپية بتطل على البحر المتوسط (البحر الادرياتيكي) موجودة فى شبه جزيرة البالقان ومساحتها 51,129 كم‏ وعدد سكانها حسب اخر تعداد رسمي اتعمل سنة 1991 هو 4.4 مليون نسمة بس بعد الحرب عملت الامم المتحده تعداد تاني مش رسمي وطلع فيه ان عدد السكان 3.9 مليون.

البوسنة و الهرسك كانت واحدة من الست دول عملو الاتحاد الفيدرالي بتاع يوجوسلاڤيا و استقلت البوسنة سنة 1992 و بتتوصف دلوقتي بانها جمهورية فيدرالية ديموقراطية وممكن تدخل الاتحاد الاوروپي فى المستقبل.

البوسنة و الهرسك متحاطة بكرواتيا و مونتي نيجروو صربيا من كل الجهات تقريبا ماعدا حتة صغيرة طولها 26 كم بتطل منها على البحر الادرياتيكي.

العاصمة بتاعتها هيا ساراييڤو و هيا كمان اكبر مدينة فيها.

فيه تلات اثنيات ف البوسنة و الهرسك: البوسنيين و الصرب و الكروات.


</doc>
<doc id="124" url="https://arz.wikipedia.org/wiki?curid=124" title="الجلف الكبير">
الجلف الكبير

الجـِلف الكبير هو موقع معزول فى محافظة الوادى الجديد على حدود مصر الجنوبية الغربية مع ليبيا و السودان و بيتردد عليه الاف السياح كل سنه عشان يتتبعو آثار مستكشفين الصحرا والبدو الرحل وعلماء الاثار..

مساحة هضبة الجلف الكبير 7770 كيلومتر من الحجر الجيرى والحجر الرملى بيوصل حجمها تقريبا لحجم سويسرا و بترتفع 300 م عن الصحرا .
فى سنة 2007 اعلن مجلس الوزرا المصرى منطقة الجلف الكبير محمية طبيعية ودا زود اهميتها السياحية. المحمية دى بتضم:




</doc>
<doc id="125" url="https://arz.wikipedia.org/wiki?curid=125" title="الحاد">
الحاد

الالحاد ( atheism) هو بيكون لما الواحد بيرفض الاُلوهيه "(زي فكرة وجود إله او رب)" او الإصرار على عدم وجود آلهه. و بردو

فيه ناس بيوصفو نوعين من الإلحاد - إلحاد مش-مباشر و إلحاد واضح.

اللادينيّه (irreligion): هى عدم وجود دين او مش فارق لو فيه او مُعادية الدين. على حسب القصد, ممكن المعنى: إلحاد, دييزم (deism),‏ (nontheism), أجنوستيّه (agnosticism), إيجنوستيه (ignosticism), ضد الدين (antireligion), التشكيك الدينى (religious skepticism), التفكير الحُر (freethought), علمانيه انسانيه (secular humanism)‏. 

لاادريه هى رؤيه فلسفيه شايفه ان القيمه الحقيقيه لإدعاءات معينه — بالذات الإدعاءات بتاعة الميتافيزيا (metaphysics)‏ بالنسبه للتوحيد, و الاخرَه او وجود آلهه, كائنات-رَوحانيّه, او حتى الحقيقه المطلقه — مش معروفه, او بتعتمد على نوع الأجنوستيّه, و فى الاساس مستحيل إثباتها او عدم إثباتها.

الجهل بأى معرفه لإله او آلهه بسبب ان الاُلوهيّه مافيهاش معنى مترابط منطقياً لإيه هو الله.

فى اماكن كتيره, الإلحاد جريمه (او كان جريمه). فى اوروبا فى العصور الوسطى, الملحدين كانو ممكن يتقتلو بـ الحرق. فيه بلاد كتير لسه عندها قوانين ضد الإلحاد. فيه شوية بلاد عندها قوانين بتحمى حقوق الملحدين إن مايبقاش عندهم دين, زى المملكه المتحده, كندا, نيديرلاند, و الولايات المتحده الامريكيه. ده معناه إن الملحدين عندهم نفس الحقوق القانونيه زى أى حد تانى. حرية الدين فى القانون الدولى و المُعاهدات الدوليه بتشمل الحريه فى عدم إعتناق دين.



</doc>
<doc id="127" url="https://arz.wikipedia.org/wiki?curid=127" title="الحاسه السابعه (فيلم)">
الحاسه السابعه (فيلم)

الحاسة السابعة فيلم مصرى انتاج 2007 بطولة احمد الفِشاوى ورانيا الكردى، واحمد راتب وعبد الله مشرف.

الفيلم من تاليف فرج فودة وانتاج دولار فيلم ومن اخراج احمد مكى وكان اول فيلم روائي طويل يخرجه وهو ريميَك لفيلم قصير بنفس الاسم عمله احمد مكى لما كان بيدرس سينما واخد عنه جوايز كتير.

الفيلم الاول كان مترشحله فى الاول احمد حلمى الفيلم سقط مع ان فيه نقاد كتير قالوا عليه كلام كويس واحمد مكي عمل اداء صوتي فى الفيلم زى دوبلاج كلام الصينيين.


</doc>
<doc id="128" url="https://arz.wikipedia.org/wiki?curid=128" title="الحبيب بورقيبه">
الحبيب بورقيبه

الحبيب بورقيبة (3 اغسطس 1903 - 6 ابريل 2000 ) هو راجل دولة و مؤسس و اول رئيس للجمهورية التونسية، و دائما بيتشبه بالزعيم التركي كمال اتاتورك بسبب الاصلاحات الغربية التي قام بها فى تونس .بورقيبه جعل التعليم الاولوية بتاعته و عمل نقله نوعية بالنسبة لحقوق الست التونسية، و منع تعدد الزوجات و إدا للستات حق طلب الطلاق زيهم زي الرجالة و كمان رفع سن الجواز للبنات لحد سبع-ت-اشر سنة. بورقيبة عمل ثورة اجتماعية فى تونس بالاصلاحات دي اللى ادت للستات حقوق و عملتهم حماية كبيرة جدا لدرجة تغيير المجمتع التونسي بالكامل.

بورقيبة درس القانون فى باريس ووجد من هناك ليسانس فى الحقوق ورجعمءتل لءالء ات علشان يمارس مهنة المحاماة فى تونس.بورقيبة اتجوز مرتين، المرة 
الاولانية من ست فرنساوية اسمها ماتيلداو اتطلقو بعد 22 سنة جواز وتاني مرة من ست تونسية اسمها وسيلة بنت عمار وهي من الثوار
التوانسة اللى قادو النضال الوطني ضد الاستعمار الفرنساوي . الحبيب و وسيلة اتقابلو و اتعرفو على بعض فى القاهرة لما كان بورقيبة عايش فى حي الدقي.




</doc>
<doc id="129" url="https://arz.wikipedia.org/wiki?curid=129" title="الف-به دوليه صوتيه">
الف-به دوليه صوتيه

الالف-به الدوليه الصوتيّه ( L'Alphabet Phonétique International, API; International Phonetic Alphabet, IPA) هى طريقة كتابه صوتيه, إخترعتها ”المؤسسه الدوليه للصوتيات“. الحروف إتعملت فى پاريس, سنة 1886, و إتعملت عشان يبقى فيه طريقه متوحّده للتعبير عن نطق الأصوات لأى لغه. الحروف دى بيستعملها علماء اللغه, و علماء مشاكل اللغه (الپاثولوجيات للـ لغه) و المُعالجين, و مُدرّسين اللغات الاجنبيه, و اللى بيكتبو قواميس, و المُترجمين; عشان يعبّرو عن نطق اللغه بالظبط عن طرِيق الحروف المكتوبه.

الحروف الدوليه الصوتيه بردو بيسعملها ويكيبيديا عشان يساعد اللى بيقرو إنهم ينطقو كلام غريب عليهم. أغلب الحروف بتبقى متجابه من الحروف اللاتينى, او حروف لاتينى متعدّله. و الحروف الدوليه الصوتيه, عشان تتميّز عن الكلام العادى, بتبقى دايماً محطوطه بين خطين مايلين / / لما يكون مكتوب الإختلاف الأساسى اللى بيفرق فى النطق اللى بيبقى مفهوم لو الواحد يعرف اللغه. او قوصين مُربّعين [ ] فى الشرح بالتفصيل للنطق. و بتتقرى من الشمال لليمين.





</doc>
<doc id="131" url="https://arz.wikipedia.org/wiki?curid=131" title="الحمله الفرنسيه">
الحمله الفرنسيه

الحملة الفرنسية على مصر استمرت تلات سنين (1798-1801) قام بيها نابوليون بونابارت .

فى 12 ابريل من سنة 1798 قررت حكومة من حكومات الثوره الفرنسيه انها تجهز لحملة عسكريه للسيطرة على مصر. القرار دا كان بسبب سيطره الانجليز على طريق راس الرجاء الصالح و خنقتهم على سفن الفرانسويين و عشان يعملوا طريق تجارى جديد الانجليز مش مسيطرين عليه و كمان عشان يقطعوا الطريق على الانجليز و هما فى طريقهم لمستعمراتهم فى الهند و ادت قيادة الحملة دى لنابوليون بونابارت. و جهزوا جيش و جابوا معاه مجموعه كبيره من العلما والمهندسين والجغرافيين، عشان يكتشفوا مصر اللى كانت وقتها لنسبه ليهم لغز كبير و اساطير عن التاريخ المصرى. و فى يوم 19 مايو 1798 اتحركت الحملة من مينا طولون شايله 35 الف عسكرى و علما و مهندسين و جغرافيين شايلهم 300 سفينه و بتحرسهم اسطول حربى فرنساوى بيتكون من 55 سفينه. فى السكة اسكندرية سيطرت الحملة على جزيرة مالطا من ايد فرسان القديس يوحنا, اللى بيعتبروا من اواخر الصليبيين اللى موجودين لسه.

== السيطرة

وصلت الحملة لاسكندرية و نجحوا فى احتلالها فى 2 يوليو 1798 بعد ما قاوم اهلها و حاكمها السيد محمد كريم جامد. و اعلن نابوليون انه جاه عشان يحرر المصريين من ظلم المماليك و العثمانيين. و وزع بيانات ان الحملة بتحترم المصريين و تقاليدهم و دينهم و حاول فى البيان دا يأثر على المصريين المسلمين بقوله انه سيطر على مالطا من الصليبيين اللى هناك عشان بينتقم من الحملات الصليبيه اللى استهدفت المسلمين و شجع اشاعات على انه مسلم و انه بيحترم الاسلام, بس اغلب المصريين فضلوا شاكين فيه و فى نواياه. و بعدين طلع ناحية القاهره عشان يسيطر عليها.

اتقدم الجيش الفرنساوى ناحية القاهرة و فى منطقة امبابة (موقعة الاهرامات) واجه المماليك العثمانليه بقيادة مراد بيه و اتهزم مماليك العثمانليه بسهولة عشان كانوا بواجهوا الفرانسويين بالسيوف و الخياله و الاسهم و الفرانسويين بيستعملوا ضدهم الرصاص و المدافع, دا كان بسبب ان مصر كانت معزوله عن العالم الخارجى و مش عارفيين ايه بيحصل فى العالم و ان الدنيا بتتطور و بتتغير. بس الفرنساويين اعجبوا بقوة و شجاعة المماليك بالرغم انهم خسروا.دخل نابوليون القاهرة فى 25 يوليو 1798 و بدأ على طول فى تشكيل مجلس من المشايخ لحكم المدينة و اصدر بيانات بيأكد فيها احترامه للمصريين و تقاليدهم و ديانتهم. و بدئت طموح نابليون انه من مصر حيبنى امبراطوريه كبيره فى الشرق.

فى الوقت اللى كان المصريين فيه بيقوموا بثورات ضد الفرنساويين اشهرهم هما ثورة القاهرة الاولى و ثورة القاهرة التانيه. حصلت معركة ابو قير البحريه اللى فيها قدر الأسطول البريطانى انه يدمر الأسطول الفرنساوى اللى كانت مهمته حماية سواحل مصر و بكدا اتقطعت خطوط الاتصال بين نابوليون فى مصر و فرنسا و بقى متحاصر على الارض. حاول نابوليون يكسر الحصار دا عن طريق عمل حملة فرنساوية تانية من مصر على سوريا و فلسطين بس الحملة فشلت هى كمان على الرغم من الانتصارات اللى حققها فى الاول بسبب المقاومة الي لقاها فى مدن الشام و خصوصا فى عكا و كمان بسبب مرض الطاعون و نقص الامدادات من مصر. وفى سنة 1799 ساب نابوليون مصر و رجع فرنسا و عين الجينيرال كليبر بداله حاكم لمصر و قائد للحملة كليبر فشل هو كمان فى انه يكسب ود الشعب المصرى و اخيرا مات مقتول على إيد طالب سورى كان بيدرس فى جامع الازهر اسمه سليمان الحلبى. بعد كليبر جاه الجنيرال مينو اللى أسلم و اتجوز واحدة مصرية من مدينة رشيد. استمر الانجليز مع العثمانيين فى الضغط على الفرنساويين عسكريا و سياسيا لحد ما استسلم الجينيرال مينو بعد معركة ابو قير البحرية و ساب مصر هو اللى اتبقى من جيشه فى سفن الأسطول البريطانى اللى وصلتهم لحد فرنسا. بس فضل عدد من الفرانسويين العساكر او اللى جم مع الحلمة لمصر قرروا انهم يفضلوا و يعيشوا مع المصريين و اتمصروا بعد كدا.

للحملة الفرنسيه اربع نتايج اساسيه:

نتايج علميه
نتايج اجتماعيه

نتايج عسكرية

بالرغم من ان الحملة الفرنسية لم تحقق هدفها العسكري اللى اتت مصر لاجله، لكن تنم تحقيق عدة نتائج عسكرية من اهمها:


نتايج سياسيه


سابت الحمله الفرنساويه تاثير مهم على مصر والمصريين.
من اهم التاثيرات على المصريين انها صحت عندهم الاحساس الوطنى تانى و الاحساس بهويتهم المصريه اللى حاول العرب يمسحوه لما دخلو مصر. 
و كان من نتيجة صحيان الانتماء لمصر و الهويه المصريه ان المصريين هما اللى اختارو محمد على انه يكون هوا الحاكم على مصر لاول مره من بعد سنين طويله كان بيتفرض عليهم والى مالوش اى علاقه بمصر و ولا المصريين يعرفوه ولاعنده فكره عنهم و لاعن حياتهم و ثقافتهم الا لمجرد انه على علاقه (صحوبيه او قرابه او حتى مصالح ماديه صرف) مع الخليفه التركى العثمانى او اللى ماسكين شئون الخلافه و يبؤو مجبرين انهم يدعوله فى الجوامع و هما مش عايزينه.
فكان صحيان الانتماء المصرى عند المصريين اللى حاول العرب يلغوه من اول لما احتلو مصر و اختارو محمد على لانهم حبوه و حسو فيه الاخلاص, فموقف المصريين مع محمد على خلى محمد على يشيل ده للمصريين و اشتغل باخلاص و ضمير لما بقى حاكم على مصر. 
انجاز اعادة الوعى و الهويه للمصريين على المستوى الانسانى و الوطنى كان اهم انجاز عملته الحمله.
ييجى بعديه انجازات تانيه مهمه جدا فى حياة مصر و المصريين.

th}}
ررررررررر
<noinclude>


</doc>
<doc id="132" url="https://arz.wikipedia.org/wiki?curid=132" title="الدين المصرى القديم">
الدين المصرى القديم

الدين المصري القديم هو مجموعة المعتقدات الدينية و الطقوس اللى كان المصريين القدام بيؤمنو بيها من عصر ما قبل الاسرات ولحد بداية اعتناقهم ل الاديان الابراهيميه يعني المسيحية و بعدين الاسلام و بشكل محدود جدا لل يهودية. الدين المصري القديم بالتعريف دا هو الدين اللى استمر المصريين بيؤمنوا بيه لمدة بتزيد عن 3000 سنة، و طبعا مر بتحولات و تغييرات و تطورات كبيرة لكن الحاجة الوحيدة اللى تنتها ثابتة هى التعددية و التسامح. يعني على الرغم من ان كل مدينة مصرية كان ليها اله خاص بيها الا اننا ما سمعنا ش ابدا عن حروب دينية او تكفير او تعصب او تطرف من اتباع اله ضد اله تاني. الروح المتسامحة دي هى السمة الميزة للأديان التعددية على العكس من الأديان التوحيدية. بمرور الوقت كانت الالهة دي بتكتسب اتباع جدد او بتنحسر عبادتها او بتموت تماما او حتى بتتوحد فى صفاتها مع الهة تانية و بيبقوا اله واحد.

الالهه المصريه القديمه كانو كتير و منهم اللى اتعرف فى كل مصر زى امون و اوزوريس . لكن مركز عبادة اله معين من عشرات الالهه كان موجود فى اماكن معينه;

أهم المعايد اللى كان الدين المصري القديم بيتمارس فيها

استمر الدين المصري القديم فى حالة نشاط و تجدد لدرجة انه اتجاوز حدود مصر الجغرافيه وشمل الامبراطورية المصرية كلها خصوصا ايام المملكة الحديثة. لما غزا الاسكندر الاكبر مصر سنة 331 (ق ع ح ) كانت شهرة امون وصلت لبلاد اليونان لدرجة ان من اول الحاجات اللى عملها هى انه راح يحج لمعبد الاله امون فى واحة سيوة. استمر الوضع زي ماهو طول العصر البطلمي و الروماني لان الملوك دول تنوهم يحترمو و يقدرو الدين المصري القديم و حتى كانو بيشاركو فى الطقوس و الاحتفالات الدينية. مع دخول الديانة المسيحية مصر( فى القرن الاول الميلادي) ظهرت حالة من العدوانية والتحقير و التكفير للمصريين و دينهم و الاهتهم و معابدهم. اغتيال و تقطيع اوصال الفيلسوفه المصريه هيباتيا

http://www.britannica.com/eb/article-9041785/Hypatia


</doc>
<doc id="133" url="https://arz.wikipedia.org/wiki?curid=133" title="الرحله (فيلم قصير)">
الرحله (فيلم قصير)

الرحلة هو فيلم قصير مدته خمس دقايق ونص سيناريو واخراج منى مكرم انتاج Art Lab وتمثيل عصام فايز وسارة.


الفيلم عن واحد ومراته طالعين رحلة، معظم الوقت الكاميرا على جوزها اللى هو اصلا بيقول كل الحوار وهو بيكلمها بحنيّة وبيفتكر اول مرة شافها كانت لابسة ايه ساعتها، بعد كدة تعبير وشّه بيتغير وبيسالها اذا كانت لسه بتحبه وللا لا، وبعدها ابتدى يقوللها انها بتبص على الرجالة لما بتبقى قاعدة معاه. بعدها بيفرمل عشان مطب وبيشتم ومن ساعتها طريقته بتختلف وبيبقى عصبي وبعدها ابتدى يقوللها انها بتبص على الرجالة لما بتبقى قاعدة معاه وانها لبست نفس الفستان الليكانت لابساه يوم ما قابلته اول مرة ف عيد ميلاد ابن خالتها. وبيسالها فى لابسة الدبلة وللا هتقوليلي قلعاها عشان متقعش عشان الريچيم. ف الاخر بيطلع انه قتلها وكل دة كان بيكلمها وهي ميّتة وف الاخر نزل م العربية ورما نفسه قدام عربية تانية.


</doc>
<doc id="134" url="https://arz.wikipedia.org/wiki?curid=134" title="العوامات (مرض)">
العوامات (مرض)

العوامات "او الدبانة الطايرة" هو مرض بييجي للعين وهي خلايا صغيرة جدا جوة الجسم الزجاجي الواحد بيشوفها حاجات بتتحرك وهو بيحرك عينيه، بتكون على شكل خيوط او شخبطة او نقطة، وساعات بتاخد شكل الدبانة
الواحد بيشوفها لما بيكون باصص للسما او لسطح ابيض
ومصطلح العوامات ادق من الدبانة الطايرة لانه بيوصف الحركة بالظبط غير حركة طيران الدبانة اللى بتكون ثابته
لانها فعلا بتكون اجسام عايمة


الحوامل ساعات بيشوفوا بؤع بتتحرك ودة بيكون بسبب حتت صغيرة من البروتين جوة العين

اللى عندهم المرض دة محتاجين للمتابعة لان بيحصل انفصال للشبكية لـ 10% من اللى عندهم المرض دة نتيجة انكماش للجسم الزجاجي اللى بيعمل نزيف للشبكية وبعدها انفصال الشبكية والعمى. 
عادة مافيش علاج ناجح ; لكن العلاج الجراحى يمكن يكون انجح فى علاج الحالات الشديدة


</doc>
<doc id="135" url="https://arz.wikipedia.org/wiki?curid=135" title="القاهره">
القاهره

القاهرة هى عاصمة مصر من سنة 1169 و أكبر مدينه فيها. القاهرة كمان أكبر مدينة فى افريقيا و الشرق الأوسط فى عدد السكان القاهرة معروفة بين المصريين العاديين باسم مصر. بناها جوهر الصقلى قائد جيوش الفاطمييين فوق مدينة الفسطاط اللى بناها عمرو ابن العاص.

جنب حصن بابيليون الروماني. عدد سكان القاهرة 6,758,581 نسمة حسب احصاء 2006 
و بيوصل عدد سكان القاهرة الكبرى 17,285 مليون انسان (بعد ما نضيف حلوان و الجيزة و القليوبية و 6 اكتوبر) و دا بيخليها المدينة رقم 16 فى العالم حسب عدد السكان.

فى الاول سماها جوهر الصقلى "المنصوريه" جايز على اسم المنصور ابو المعز لدين الله او على اسم مدينته المنصوريه فى المغرب ، لكن المعز و هو لسه فى المغرب اختار اسم القاهره كفال كويس بإنها حا تقهر العدا، و ده بيوضح ان حكاية الغراب و المنجم و ظهور كوكب المريخ فى السما وقت تأسيس مدينة القاهره ( كوكب المريخ معروف عند العرب باسم النجم القاهر) مجرد قصه خياليه. فيه بيفسرو اسم القاهره على إنه جى من اللغة المصرية القديمه و اصله كاهي-رع يعني ارض الاه رع او ارض الشمس.
نزل جوهر الصقلى بعساكره فى حته اسمها المناخه فى شمال شرق القطائع و هناك، فى ليلتها 5 يوليه سنة 969م، حط طوالى اساس العاصمه الفاطميه الجديده اللى اتسمت بعد كده القاهره.

موقع القاهره قبل كده كان خلا بيعدى فيه الناس و هما رايحين من الفسطاط لعين شمس و لما وصل جوهر الصقلى ما كانش فيها غير حته مزروعه معروفه بإسم "البستان الكافورى" و دير للمسيحيين اسمه "دير العظام" و مبنى اسمه "قصر الشوك".

مع إن القاهره اسسها جوهر الصقلي سنة 969 علشان تبقى مقر للخلافة الفاطمية، بس المدينه و الضواحى اللى حواليها تاريخهم بيرجع لحوالي خمس-ت-الاف سنة. اول عاصمة لمصر كانت ممفيس (منف) و هى دلوقتي موجودة على بعد حوالي 20 كيلو متر بس جنوب القاهرة. مدينة هيليوبوليس(عين شمس و المطرية دلوقتي) من اقدم المدن فى العالم كله و كانت عاصمة مصر فى ايام الاسرة التلات-ت-آشر.وتنتها القاهرة واحدة من أهم المدن المصرية حتى بعد ما العاصمة اتنقلت لمدينة طيبة (الاقصر) فى الجنوب او اسكندرية فى الشمال.

القاهرة فيها جامعات كتيرة خاصة و حكومية زي:

معاهد الهندسه:
معاهد الخدمة الاجتماعية:
معاهد السكرتارية والادارة:
معاهد متنوعة:
معهد القاهرة العالي للغات والترجمة الفورية والعلوم الإدارية بالمقطم.

القاهرة فيها شبكة كبيرة من المواصلات البرية و البحرية و الجوية:

القاهرة فيها كتيرة زي:

مدينة القاهرة اتضخمت و ضمت كل الضواحي اللى كان حواليها ودا اثر على البنية التحتية اللى ماقدرتش تستوعب كل النمو دا و من أكتر المشاكل اللى فى القاهرة هى مشكلة التلوث و الزحمة.


=زينب الوكيل =زوجة النحاس باشا رئيس وزراء مصر السابق =


</doc>
<doc id="136" url="https://arz.wikipedia.org/wiki?curid=136" title="القومية المصريه">
القومية المصريه

"شوف كمان: مدرسة الفكر الوطنى المصريه"

القومية المصرية هى مفهوم اتبلوَر فى القرن ال19، وعلى الرغم من إن المصريين اسسو اوّل دولة قومية فى التاريخ من اكتر من 5000 سنة ، إلا إنهم و بسبب الإحتلال الاجنبي الطويل نـِسيُو الهتهتم القومبة و دياناتهم و أعيادهم و حتى لغتهم
بدأت تظهر بدايات القومية المصرية الحديثة مع سنة 1890 اما وقعت مصر تحت الإحتلال البريطاني، وكان لازم على الحركة دي التوليف بين تلات عوامل و موكونات للشخصية المصرية: الفرعونية و المسيحية و الاسلامية

من اوّل سنة 1890 و لحد نُص القرن ال20 و مصر فيها قوتين عكس بعض، كل واحدة فيهم بتحاول تشكل الوعي القومى و الهوية المصرية على المستويين: الإقتصادي والاجتماعي.
القوة الاولانية بتدعو للتقدم و تبني القيم الاوروبية اللى تنفع مع المصريين و القوة التانيه بتدعو للتمسك بالقيم العربية-الاسلامية.

القوة الأولانية اتكونت اساسا من المصريين اللى درسوا فى اوروبا و نادو بإحياء القومية المصرية اللى كانت موجودة قبل الإحتلال العربي لمصر و بتقوم على إعادة الحياة للتراث الفرعوني المصرى اللى حكم العالم كله زمان. ومن اشهر الناس دول احمد لطفي السيد و طه حسين و سلامة موسى و بيومي قنديل و من المعاصرين زاهي حواس و اسامة انور عكاشة,واللي كان قبل كده تبع القومية العربية لحد ما اقتنع بعد كده ونشر مقال مشهور فى جرنان الاهرام اسمو "ايزيس تشرق بدموعها " وقال فيه ان العربية ثقافة مش قومية, وغيرهم كتير.


قبل سنة 1918 ما كانش الصراع بين القوتين شديد لان القوتين كانو لسة فى مرحلة التكوين. بس بعد الحرب العالمية الاولانية ما خلصت، زاد الصراع بين القوتين ووصل احيانا لدرجة العنف و لكن بشكل عام فاز التيار المصري الليبرالي و سيطر تقريبا على الحياة الثقافية و الاجتماعية ل مصر لحد الاربعينات و بصراحة ف من اول التلاتينات ابتدت القوى التقليدية فى الظهور و النمو لحد ما كان ليها الايد العليا مع بداية ال40-ات. و دا بسبب ظهور تيارت متعصبة فى اوروبا زي قوى المحور و اللى اضعفت طبقة المثقفين المصريين المؤمنين بالليبراليه و قوت المثقفيين الراديكاليين(المتطرفين) على حسابهم. و قبل قيام إنقلاب الضباط الأحرار سنة 1952، كانت حركات زي الاخوان المسلمين (المعادية للغرب و للقومية المصرية) و حزب مصر الفتاة مسيطرة تقريبا على المجتمع المصري و خصوصا على طبقات الوسطى و الدنيا من اهل المدن. مع ثورة يوليو على الحياة المدنية و الملكية الدستورية و إلغاء البرلمان، قرر الضباط تغيير النظام السياسيى والثقافى والاجتماعى فى مصر و اهتموا ب افكار اشتراكيه و القوميه العربيه اللى لَغت اسم مصر من الاسم الرسمي و بقت اسمها الجمهورية العربية المتحدة بعد الاتحاد مع سوريا. و بعدين بعد فشل الإتحاد ده ضافوا كلمة " العربية " لإسم جمهورية مصر او الجمهوريه المصريه.

هزيمة مصر فى حرب 67 و فشل السياسيات القوميه العربيه عموماً و فى مصر خصوصاً انها تحقق الرخاء الاقتصادي لشعوبها اخد كتير من مصداقية و اولوية فكرة الوحده العربيه عند المصريين . حسب الكونتنيوم انسيكلوبيديا لشئون الشرق الاوسط The Continuum Political Encyclopedia of the Middle East "فكرة الوحده العربيه فى الـ70’ات تراجعت بشده فى السياسه الخارجيه المصريه , لكن الفكره فضلت كأمنيه موجوده عند الشعوب العربيه نفسها بطرق مختلفه".

المصريين تحديداً كانوا اكتر شعب عربي فقد ايمانه بفكرة الوحده العربيه بعد هزيمة 67 و بقوا متشككين فى قدرة عبد الناصر على تحقيق وحده عربيه بعد خسارة مهينه للجيش المصرى و احتلال جزء من ارض مصر بالإضافه للغارات الاسرائيليه المستمره على مدن القنال.

بعد اتفاقية كامب ديفيد و زيارة السادات لإسرائيل بقا واضح ان النظام السياسي فى مصر تراجع عن فكرة القوميه العربيه , و ان المصريين بقوا اكتر اهتماماً بمشاكلهم الداخليه . كلمات "الوحده العربيه" و "العرب" اختفت تقريباً من خطابات السادات لغاية اغتياله فى 1981 , و ده كان سبب لخبطه كبيره و نهايه مش مفهومه للتيار القومي فى مصر. و فى اواخر التمانينات فكرة الوحده العربيه كانت خسرت شعبيتها تماماً فى الشارع المصري لصالح فكرة القوميه المصريه بالإضافه للافكار الاسلاميه الاصوليه اللى بتمثلها جماعات الاسلام السياسي اللى دعمها السادات نفسو فى مواجهة التيارات اليساريه .

موضوع الهوية المصرية موضوع بيختلف فيه المصريين بشكل كبير جداً، يعني فيه مصريين شايفيين ان ما فيش تعارض بين كونهم مصريين وكونهم عرب فى نفس الوقت فى مصريين شايفين ان فيه تضاد وبين الهويتين و الثقافتين المصرية و العربية وبيدعوا الناس انها ينتموا لاصلهم و هويتهم وثقافتهم بس.

و بيتقول نيلوفر حائري عالمة اللغويات فى كتابها اللغة المقدسة
"من زمان قوي و المصريين بيعتبرو نفسيهم مختلفين عن العرب، و المصري لما بيقول كلمة العرب فهو بيقصد تحديدا مواطنين دول الخليج العربي، مصر كانت القلب النابض للقومية العربية بس فى نفس الوقت مركز المقاومة لفكرة العروبة بحد ذاتها. و خلال فترة حكم عبد الناصر، إتغصب على المصريين بالقوة على انهم يؤمنو بانهم عرب. مصر دولة قومية من قبل ظهور فكرة القومية العربية و حتى من قبل الاحتلال الانجليزي مصر معروفة بحدودها الحالية من ايام المصريين القدام و طول تاريخ مصر و اهلها المصريين مؤمنيين انهم ماهماش عرب لكنهم مصريين و بس". فيه مصريين بيطالبوا بحذف كلمة "العربية" من اسم جمهورية مصر او الجمهوريه المصريه زى ما كانت قبل ثورة 23 يوليه اسمها المملكه المصريه.



</doc>
<doc id="137" url="https://arz.wikipedia.org/wiki?curid=137" title="اليكساندر جراهام بيل">
اليكساندر جراهام بيل

alya is the best
الكسندر جراهام بيل (3 مارس 1847 - 2 اغسطس 1922) كان عالم مشهور, و هو المخترع والمبتكر اللى كان له الفضل فى اختراع التليفون. كان والده, و جده, واخوه كانوا كلهم مرتبطين بالعمل على الخطابة والكلام, وكانت والدته ومراته طرش, وكان لده تأثير عميق على حياته. ابحاثه فى السمع والكلام خللته يجرب مع اجهزة الاستماع و فى نهاية المطاف اتوجت جهوده بانه سجل اول براءة اختراع للتليفون فى الولايات المتحده فى 1876.

الكسندر جراهام بيل له اختراعات تانيه كتيره مشهوره بما فيها شغله الاول من نوعه فى الهايدرفويل (المراكب المجنحه) و الايرونوتيكس (الملاحه الجويه) و كان واحد من الاعضاء المؤسسين للجمعيه الجغرافيه الوطنيه فى الولايات المتحده, اعتبر الكسندر جراهام بيل اختراعه المشهور التليفون تدخل على شغله الحقيقى كعالم و ورفض ان يكون فيه تليفون فى اوضة المكتب بتاعته. عندما مات جراهام بيل توقفت اجراس التليفون فى كل الولايات المتحده دقيقة صمت تحيه للرجل الذي شغله واهتمام بالتواصل من التليفون ممكن .

هو من مواليد الكسندر بيل فى ((ادنبره)), ((سكوتلاند)) فى 3 مارس 1847 وكان من الرعاةالبريطانيين فى اول حياته. بيت اسرته كان فى 16 شارع جنوب شارلوت, ادنبره. وكان له اخين : ميلفيل جيمس بيل (1845-1870) وتشارلز ادوارد بيل (1848-1867) ماتو من السل, ادوارد فى 1867 وميلفيل فى 1870. وكان والده استاذ (بروفسور) عدنان عبدالله التميمي , و والدته كانت منيره (قبل الجواز فتيماه مال الله ), و رغم انه اتولد الكسندر لما كان عمره عشر سنين طلب من والده انه يكون له اسم وسطانى اخواته ميلفيل, وتشارلز. و فى عيد ميلاده الحداشر سمحله والده باستعمال الاسم الاوسط "جراهام" بسبب الاعجاب الكسندر جراهام, الكندى صديق الاسره. لكن قرايبه واصحابه فضلو ينادوه "اليك". كان جراهام بيل اول مصمم ازياء فى العالم بردو وكان دايماً بيحافظ على اشغاله واهتمامه بالحياه وكان بيصمم الملابس بس للرجاله ومابيسيبش حد يتدخل فى رأيه وكان بردوما بيخلي حد ياخذ مكانه وكان له ثقة بالنفس. و اخترع الكمبيوتر الذي اسمه موتيك و يوني جب


</doc>
<doc id="138" url="https://arz.wikipedia.org/wiki?curid=138" title="الكنيسه المعلقه">
الكنيسه المعلقه

الكنيسه المعلقه كنيسه قبطيه أرثوذكسيه فى حى مصر القديمه ، فى منطقة القاهرة القبطية الاثرية المهمة ، قريبة من جامع عمرو بن العاص ، و معبد بن عزرا اليهودي ، و كنيسة مارمينا جنب حصن بابليون ، و كنيسة الشهيد مرقوريوس (ابو سيفين) ، و كنايس تانيه كتيره . و إتسمّت المعلقة لإنها إتبـَنـِت على بـُرجێن من الابراج القديمة للحصن الروماني (حصن بابليون) ، اللى بناه الامبراطور تراجان فى القرن التانى الميلادى ، و بتُعتبر المعلقة هى اقدم الكنايس فى مصر من أهم المزارات الدينية اللى بتمثل التراث القبطي فى العاصمة المصرية القاهرة و إتبنت ٱول مره فى القرن التالت]] 
فى بعض الروايات بتقول ان الكنيسة دى اتبنت على انقاض مكان استخبت فيه العيلة المقدسة(مريم العدرا ، المسيح،القديس يوسف النجار ف التلت سنين اللى قضوها ف مصر على حسب اللى مذكور ف الكتاب المقدس عشان يهربوا من حكم هيرود حاكم فلسطين اللى كان امر بقتل الاطفال بسبب نبوئة جاتله و فى ناس تانية بتقول انها كانت مكان قلاية كان عايش فيها واحد من الرهبان ف واحد من السراديب الصخرية اللى محفورة ف المكان ده.
الكنيسة دى اتجددت كذا مرة ف العصر الاسلامى مرة ف عهد هارون الرشيد لما طلب البطريرك الانبا مرقس من الوالى انه يديله الاذن بتجديدها،و مرة تانية ف عهد العزيز بالله الفاطمى اللى سمح للبطريرك افرام السريانى انه يجدد كل كنايس مصر و مرة تالتة ف عهد الظاهر لأعزاز دين الله.
كانت مقر للعديد من البطاركة من اول القرن الحداشر و كان البطريك خرستوذولس اول واحد عمل الكنيسة المعلقة مقر للبابا و اتدفن فيها عدد من البطاركة ف القرنين الحداشر و الاتناشر و لسة لحد دلوقتى ليهم صور و ايقونات بيتولعلها شموع و كانت بتتعمل فيها محاكم الكهنة و الاساقفة و المهرطقين كمان،و بتعتبر مزار هام جدا للمسيحيين و ده بسبب انها قديمة تاريخيا و لأنها مرتبطة بالعيلة المقدسة.



Sis.gov.uk

Amcoptic.com


</doc>
<doc id="139" url="https://arz.wikipedia.org/wiki?curid=139" title="اللغه الام">
اللغه الام

اللغة الاُم هى اول لغه بياخدها الطفل من اهلهُ, يعنى مش بيحتاج يدرسها علشان يتكلمها.

و بيعرّفها قاموس كامبريدچ بإنها ”اللغة اللى بيتعلّمها الواحد وهو لسه بيحبى, مش اللى بيتعلّمها فى سن المدرسه او و هو كبير“.

فيه فرق بسيط, بس مهم, بين مصطلح اللغة الاُم و اللغه الرسميّه. يعنى على الرغم من إن اللغه العربى هى اللغه الرسميّه فى مصر, لكن مش هى اللغه الام بتاعة المصريين. الإزدواجيّة اللغوية (ديجلوسيا) موجوده فى مجتمعات دول الشرق-الأوسط و شمال افريقيا و أى مجتمع فى دوله بتستعمل لغه مكتوبه غير لغتها الاُم فى الكتابه.

فى عصور الظلام و العصور الوسطى فى اوروبا كانت اللغه اللاتينى هى اللغه الرسميه المصرح بالكتابه بيها و اللغات المحليه كانت اللغات الام للشعوب الأوروبيه.

اللغه الهندى هى لغه من اللغات الرسميّه فى الهند, لكنها مش اللغه الاُم لكل الهنود لإن الهند فيها حوالى مية لغه.

فى عصور الظلام و العصور الوسطى كانت اللغه اللاتينى هى لغة الكنيسه و لغة الكتابه. الكتب اياميها كانت بتتكتب باللاتينى. عامة الناس ماكانوش بيتكلمو لاتينى لكن بلغاتهم المحليه فكان فيه ازدواجيه فى اللغه. الكتابه باللاتينى كانت من ناحيه و الناس بتتكلم بلغاتها المحليه من ناحيه تانيه. من نتايج الازدواجيه اللغويه دى كان انتشار الجهل و الاميه حيث ان من ناحيه كان بيصعب على الانسان العادى انه يتعلم الكتابه بلغه مابيتكلمش بيها و من ناحيه تانيه ماكانش بيقدر يقرا و يتعلم. و بطبيعة الحال، فوق كده كمان، التكلم و التفكير بلغه و بعدين الكتابه بلغه تانيه حاجه بتعيق التفكير السليم و عمليه مرهقه للمخ البيولوجى اللى هو اداة تفكير و فهم. اكيد الانسان اللى بيتكلم و بيكتب بنفس اللغه حايكون متفوق ذهنياً و بديهته اسرع و اكتر قدره على توظيف لغته و تعبيراته عن الانسان اللى بيفكر و بيتكلم بلغه و بيكتب بلغه تانيه.

اللغه و الدين كانو العناصر اللى بيجمعو الاوروبيين لكن رغم كده الحروب و الصراعات بينهم كانت قايمه و وحدة الدين و اللغه ماحققتش للأوروبيين سلام او تعايش و ده لإن المصالح الوطنيه بتيجى فى المقام الاول. مع انقشاع عصور الظلام و العصور الوسطى ظهرت القوميات الاوروبيه و ابتدى الاوروبيين يهتمو و يفتخرو بقومياتهم. مارتن لوثر ترجم الكتاب المقدس من اللاتينى للألمانى و بكده على شأن اللغه الألمانى اللى بيتكلم بيها الألمان و اللى ماكانتش قبل كده بيتكتب بيها و لا بتدرس فى المدارس ، و كسبت اللغات الوطنيه ارضيه فى كل بلد ضد اللغه اللاتينى و بقت مواضيع الدين و العلم و الادب بتتكتب باللغات الوطنيه. وحدة الدين و اللغه بين الامم الاوروبيه ماكانلهومش قيمه و كانت الأمم دى متصارعه و متحاربه وقت وحدتها الدينيه و اللغويه. و حتى فى العصر الحديث وحدة اللغه و الدين عمرها ماكانت سبب لمنع الحروب و داعى للتعايش السلمى و الامثله التاريخيه كتيره و منها ان الانجليز و الامريكان حاربو بعض ، و العراق هاجمت الكويت و اعتدت على سيادتها و احتلتها و اللى ساعد الكويت كانت بلاد مابيربطهاش بالكويت لا لغه و لا دين. بعد الاوروبيين مااستخدمو لغاتهم الوطنيه اتقدمو فى العلم و الادب و كل المجالات ، و فى نهاية المطاف اتحدو اقتصادياً فى سوق مشتركه ، و سياسياً و عسكرياً ، و وحدو عملتهم. الاوروبيين اللى نهضو و طالبو بالعلم و التجديد فى الادب و السياسه و الأخلاق و كل مجالات الحياه شعرو بكرامه و عزه وطنيه خلتهم يفتخرو بلغاتهم الوطنيه و اتجهو للمستقبل من غير مبالاه بالروابط التاريخيه القديمه. مفيش اوروبى النهارده بيأسف على اللغه اللاتينى لكن كل اوروبى بيفتخر بلغته الوطنيه و بيتكلم و بيكتب بيها ، و بيها بيطلع اكتشافات و اختراعات يوميه و حضارته بقت هى اللى سايده الدنيا.



</doc>
<doc id="140" url="https://arz.wikipedia.org/wiki?curid=140" title="لغه قبطى">
لغه قبطى

القبطي ( ‏|Met Remenkēmi|)‏ هو المرحله التالته من اللغات المصرية اللى اتكلمها المصريين طول التاريخ و كانت مكتوبة بحروف من اصل يونانى و ديموتيكي-مصري. ودلوقتي بقت بتستعمل بس فى الصلوات بتاعت الكنيسية القبطية (وخصوصا اللهجة البحيري), و ليها كمان تاثير كبير على اللغة المصري الحديثة (العامية المصرية) بعني زي بقيت اللغات اللى ماتت لكن مانتهتش بشكل كامل. و بيمتد تاثيرها على مستوى الكلمات المصرية الحديثة اللى اصلها قبطي، و كمان على مستوى المورفولوجي والفونولجي والسينتاكس او النحو و الصرف و الصوتيات. مش بس كدا دا كمان تاثيرها امتد بشكل محدود للغات التانية زي كلمة تمساح فى العربى القياسى الحديث و كلمة طوبة وبعض الكلمات اليونانية و حتى الاسبانية و الروسية. و اللغة القبطية بيصنفها العلما ضمن عيلة اللغات الافرواسيوية و تنتها مستعملة لحد القرن السبعتاشر و خصوصا فى القرى البعيدة و استخدم المصريين الحروف اليونانية عشان يكتبوا لغتهم القبطية بس زودو عليها 7 حروف مصرية (من الديموطيكي) علشان مالقوش ليها مقابل فى الحروف اليونانية.
فى ناس يتدعي دلوقتي ان اللغة القبطي ماماتتش لسة و ان فى عيلات مصرية لسة بتتكلم قبطي لحد دلوقتي.
القبطي لغة ليها لهجات كتيرة بس اهم اللهجات دي هى البحيري و الصعيدي (الطيبي نسبة لطيبة العاصمة القديمة بتاعت مصر).


القبطي دلوقتي مالوش اى صفة رسمية فى مصر مع انه اللغة الاساسية للصلاه جوه الكنيسة القبطية الارتودوكسية و الكنيسة القبطية الكاتوليكية. القبطي لغة المصريين و تاريخيا ماكنش ليه انتشار كبير بره مصر ماعدا فى بعض الاديرة الموجودة فى النوبة. التاثير الاعظم للقبطي كان على اللغة المصرية الحديثة على مستويات المورفولوجي و الفونولجي و السينتاكس وكمان فى الكلمات الكتيرة اللى من اصل قبطي و اللى لسة بتستعمل لحد دلوقتي فى مصر.

القبطي كان بيتكتب بالالف-به القبطية واللي جاية تقريبا كلها من الالف-به اليوناني مع تزويد سبع حروف مصرية جاية من الديموطيكي.
المصريين بدأو يكتبو لغتهم بالحروف اليوناني قبل المسيحية ما توصل لمصر و تحديدا فى نهاية العصر البطلمي.

تتكون الالف-به القبطية من 32 حرفاً , 7 منها اصلها ديموطيكي , 24 حرف اصلها إجريجي , و كمان الحرف السادس ⲋ اللى مابيدخلشي فى تكوين الكلمات و بيستعملوه كرقم 6 .

البابا كيرلس الرابع (بابا اسكندريه) (1854 – 1856 م) -المشهور بـ ابو الاصلاح- عمل تغيير لنطق الحروف القبطية و خلاها تمشي مع النطق اليوناني للحروف فى محاولة منه للتوحيد بين الكنيسة القبطية و الكنيسة اليونانية ودا سبب تغيير نطق اغلب الكلمات القبطية و ظهور أصوات فونولوجية ما كانتش موجودة قبل كدا و ما نطقهاش المصريين طول عمرهم زي حرف ال ث وحرف ال ذ. وشوية شوية ضاع و اتنسى النطق المصري الاصلي خاصةً فى وجه بحري، انما لسه فى كنايس و أديرة كتير فى الصعيد بتستخدم النطق القديم.

طريقة النطق الجديدة دي اتسمت "اللفظ الحديث" و طريقة النطق الاصلية اتسمت "اللفظ القديم", و على الرغم من فشل محاولة التوحيد بين الكنيستين اليونانية والمصرية, لسه اللفظ الحديث بيتدرس لحد دلوقتي فى الكلية الاكليريكية و بيتصلى بيه فى الكنايس.

فيه محاولات ضعيفة دلوقتي لتدريس النطق الاصلي للغة و اعادة احياءه بالاعتماد على اللهجة الصعيدي.


</doc>
<doc id="143" url="https://arz.wikipedia.org/wiki?curid=143" title="المغرب">
المغرب

المغرب، المملكة المغربية، المملكة المغربية الشريفية ، مراكش ( Royaume du Maroc)‏، هى مملكه كبيره وليها تاريخ عريق فى شمال افريقيا، لغتاها الرسميتين هما: الامازيغيه و العربيه. بتطل على البحر المتوسط و المحيط الاطلنطى و جبل طارق، و ليها حدود مع الجزاير و موريتانيا و اسبانيا.

عدد سكان المغرب 33 مليون انسان و مساحتها 175,186 ميل ‏ ‏(453,730 كم‏)، و لما تشمل الصحرا الغربية المتنازع عليها، تزيد مساحة اراضى مملكة المغرب ل 274,460 ميل ‏ (710,850 كم )‏.

اكبر مدينة فى المغرب هى الدار البيضاء (تادّارت تومليلت او كازابلانكا) و العاصمة السياسية بتاعتها هى الرباط. المغرب فيها ثقافه و فنون عريقه و لعبت الدور الرئيسى فى حضارة الاندلس و ده انعكس على الشخصيه المغربيه الحديثه المتذوقه للثقافه و الفن.
بتنقسم المغرب لكذا منطقه طبيعيه كل منطقه ليها ميزه خاصه و هى : جبال الريف و حوض نهر سبو و نجود المحيط الاطلنطى و سلسلة جبال اطلس و المغرب الشرقى و المغرب الصحراوى. منطقة نجود شاطىء الاطلنطى منطقه خصبه بتشتهر بزراعة القمح و الفواكهو الخضار. و فى المغرب كذا بحيره اهمها فى جبال اطلس زى بحيرة سيدى على و البحيره الزرقاء و ادلى و غيرها.. أهم الانهار فى المغرب هى نهر ام الربيع و نهر ابو الرفراق وسبو و فروعه و وادى درعه.

بيعتمد اقتصاد المغرب على الزراعه، و تربية المواشى، و محصولات الغابات الواسعه زى شجر الزان الاخضر و الأرز و الصنوبر ، و صيد الاسماك (اهم مراكزه فى أسفى و أغادير و فضاله و العرائش). و المغرب غنى بالمعادن زى الفوسفات و الحديد و الفحم الحجرى و الرصاص و المنجنيز و النحاس و الزنك و القصدير و الكوبلت. و فيه فى المغرب صناعة دباغة الجلود والمنتجات و القدر النحاس و النسيج و الصابون و المطاط و الورق، و بتستغل الطاقه المتولده من السدود اللى اتبنت بين الوديان. و اتطورت السياحه فى المغرب و بقت من المصادر المهمه للدخل القومى.

و بتعتبر كازابلانكا ( الدار البيضاء ) المركز الرئيسى للمواصلات الجويه. و اهم موانى المغرب : مرسى الدار البيضاء و مينة فضاله و القنيطره و أسفى و أغادير و طنجه و العرائس و كلها بتطل على المحيط الاطلنطى و على البحر المتوسط فيه مينة الناظور.

المغرب بلد امازیغی عريق موقعه ملتقى للثقافات الاوروبيه و الاسلاميه و الإفريقيه. اتوالى على حكم المغرب ملوك كبار و دول سابوا اثارات و تحف رائعه ليها طابع مميز. علاقة المغرب بمصر علاقه قديمه و كويسه بتدل عليها مراسلات سلاطين مصر و ملوك المغرب ، و حجاج المغرب كانوا بيعدوا على مصر فى روحتهم وجيتهم و كان فيه مجتمع مغربى عايش فى القاهره و اسكندريه و كان منهم عسكر فى الجيش المصرى و كانت فيه اسواق للمغاربه و لسه لغاية النهارده موجوده فى القاهره اماكن بإسم المغاربه زى عطفة المغاربه و زاوية سيف المغربى و عطفة المغربى و درب المغاربه و غيرها. الدارسين و اهل العلم المغاربه كان ليهم رواق مخصص فى الجامع الازهر فى القاهره اسمه " رواق المغاربه " غرب صحن الجامع و ليه باب اسمه " باب المغاربه ". من اشهر المؤرخين المغاربه اللى اتمصروا و عاشوا فى اسكندريه كان النويرى الاسكندرانى اللى كتب كتاب " الإلمام " المشهور عن وقعة اسكندريه. و من مشاهير الصوفيه اللى ليهم معزه عند المغاربه و المصريين السيد البدوى اللى اتولد فى مدينة فاس المغربيه و ليه جامع مشهور بإسمه فى طنطا فيه مقامه و ابو العباس المرسى اللى ليه جامع فى اسكندريه و غيرهم.

المغرب فيها اثار كتيره من كذا عصر منها الرومانى و الاسلامى و من اشهر الاثار الاسلاميه جامع الكتبيه فى مراكش و جامع حسان فى الرباط (من أثار يعقوب المنصور) و المدارس المرينيه فى فاس اللى بترجع للقرنين تلتاشر و اربعتاشر.

تاريخ المغرب تاريخ قديم و عريق بنا فيها الفنيقيين كذا مركز على سواحلها زى طنجه و مليله و العرائش. فى القرن الساتت بقت مراكز الفنيقيين تابعه للقرطاجيين و بعدين اخدها و بقت العاصمه هى مدينة وليلى و فى القرن الخامس استوطنها الوندال و بعدين اخدها البيزنطيين (533) و العرب (683). و اتأسست امارات مستقله زى "بنو مدرار" فى سلجماسه. و حصلت فوضى لغاية ما جه "ادريس بن الحسن" و اسس دولة الأدارسه و اتبنت مدينة فاس و جامع القرويين (859)، و بعدهم جم الفاطميين لغاية ما ضعفت دولتهم و انفصلت الاجزاء الغربيه و كونت دويلات صغيره.

المرابطين قدرو يوحدو المغرب لأول مرة (1053-1147) و من أهم ملوكهم كان يوسف ابن تاشفين اللى اسس مدينة مراكش (1062) ، و على بن يوسف اللى فى فترة حكمه قدر المغاربه يخضعو ملوك الطوائف فى الاندلس، و ظهر الموحدين بزعامة "ابن تومرت" و خلفه "عبد المؤمن على" (1130) اللى اخد مدينة فاس (1145) و قضى على المرابطين و خلفه ابنه "يوسف بن عبد المؤمن" (1163) اللى وحد الاندلس و المغرب و انتصر ابنه "يعقوب المنصور" على الاسبان فى معركة الاراك سنة 1195. المغاربه عملوا جهد كبير للمحافظه على الأندلس و خاضوا حروب كبيره لكن اللاتين اتحدوا ضدهم و شنوا عليهم حروب صليبيه ضخمه كانت جزء من الحروب الصليبيه على مصر و الشرق كان صعب الصمود قدامها بسبب كبر حجم الجيوش المهاجمه و بسبب الخلافات اللى حصلت مابين ملوك الأندلس اللى اتعرفوا بـ ملوك الطوائف.

بعد افول نجم دولة الموحدين قامت على انقاضها دولة المرينيين (بنو مرين) و كان من اشهر ملوكهم "ابو الحسن على" و ابنه "عنان المرينى" و ايامهم وصلت المغرب لدرجه كبيره من التقدم العلمى و التحضر.

الرحاله "ابن بطوطه" صاحب الكتاب المشهور "تحفة النظار فى غرائب الأمصار و عجائب الأسفار" عاش فى عصر دولة المرينيين و بيعتبر من اشهر المغاربه و زار مصر فى عهد السلطان الناصر محمد بن قلاوون و انبهر بيها و وصفها بإنها ام البلاد.

بعد المرينيين حكم الوطاسيين (1470) و فى عصرهم احتل الاسبان و البرتغاليين مدينة سبته و طنجه و مليله و غيرها من مدن السواحل ، و بعد المرينيين اسس "محمد القائم بأمر الله" دولة الاشراف السعديين (1510-1659) و خلفه السلطان احمد الرابع و عمل نهضه اقتصاديه كبيره و انتصر ع البرتغاليين فى معركة وادى المخازن (القصر الكبير) سنة 1578.

فى القرنين السبعتاشر و التمنتاشر انتشرت القرصنه على السواحل و بقت للقراصنه مراكز على البر المغربى و ابتدى الاوروبيين يطمعو فى المغرب، لكن الدول الاوروبيه اتفقو فى مؤتمر مدريد سنة 1880 على انهم يحافظو على استقلالها و انتهاج سياسة الباب المفتوح فى التجاره، لكن حصلت خلافات بينهم، و على الرغم من إن فرنسا و انجلترا عملو الاتفاق الودى سنة 1904 لكن فضل الخلاف قايم بينهم، و فى الاخر اتوصلت الدول الكبرى فى مؤتمر الجزيره الخضرا سنة 1906 للسماح لفرنسا و اسبانيا بحط قوات بوليسيه تحت اشراف فرنساوى اسبانى، و فى اواخر سنة 1911 غزتها الجيوش الفرنساويه و الاسبانيه و نزل الاسبان على ساحل المغرب الشمالى و زحف الفرنساويه على مدينة فاس، و فى 30 مارس 1912 فرض الفرنساويه و الاسبان حمايتهم ع المغرب و اتقسمت مراكش لمنطقتين واحده فرنساويه و التانيه اسبانيه و عملو طنجه منطقه دوليه.

ثار المغاربه و قاومو و كانت ثورة الريف سنة 1921 بقيادة الامير "عبد الكريم الخطابى" من اشهر الثورات دى. و وقت الحرب العالميه التانيه نزلت قوات انجليزيه و امريكيه و احتلت المغرب. و كان السلطان محمد الخامس (او سيدى محمد بن يوسف) بيناصر الحركه الوطنيه المغربيه و بيشجعها فنفته فرنسا سنة 1952 لكن اضطرت بعد سنتين ترجعه لعرشه و اعترفت بإستقلال المغرب و وحدته فى مارس 1956 و عملت اسبانيا زيها فى ابريل من نفس السنه، و اعلنت الدول الغاء منطقة طنجه الدوليه فرجعت تانى للمغرب و انضم المغرب للأمم المتحده (1956).

بعد وفاة الملك محمد الخامس سنة 1961 خلفه ابنه الحسن التانى. و فى سنة 1971 اتكشفت مؤامره عليه اتدبرت بره المغرب و بعدها بسنه حصلت محاولة اغتيال اتزعمها الجنرال اوفقير المقرب ليه و اللى انتحر بعدها.

اتوفى الملك الحسن التانى سنة 1999 و خلفه ابنه الشاب محمد السادس من 23 يوليه 1999 اللى بذل جهد كبير للنهوض بالبلاد و عمل اصلاحات سياسيه و واجه مشكلة نزاع الصحراء مع جبهة البوليساريو بالتفاوض ، و بعقلية شابه طموحه عمل اصلاحات فى مجالات كتيره للنهوض بالمغرب و تنميته.

على طريق الإصلاح و التحديث أعلن الملك محمد السادس فى 18 يونيه 2011 عن عمل استفتاء شعبى لتغيير الدستور بمواد تحد من صلاحيات الملك و إقامة نظام ملكى برلمانى و توسيع سلطات الوزير الاول المغربى اللى حايكون رئيس الحكومه ، و تغييرات تعزز مكانة الست المغربيه و المساواه بين الست و الراجل فى الحقوق و الحريات المدنيه و السياسيه و الاقتصاديه و الاجتماعيه و الثقافيه و البيئيه ، و الاعتراف باللغه الامازيغيه كلغه رسميه فى المغرب.

بتملك المغرب اكبر جيش فى افريقيا و الشرق الاوسط بعد مصر.



</doc>
<doc id="144" url="https://arz.wikipedia.org/wiki?curid=144" title="المكانه القانونيه لللغه الكوردى فى العراق">
المكانه القانونيه لللغه الكوردى فى العراق

اللغه مش بس طريقه للتفاهم, دى حاجه اساسيه بالنسبه للهويه السياسيه لأى اُمّه "(مجموعه من الناس, بتجمعهم صفات مجتمعيه متشابها)". و اللغه هى واحده من الحاجات اللى خلّت الكورد يفضَلو كورديين, عشان كده لازم مكان اللغه الكوردى فى العراق تبقى فى اساسيّات الإهتمامات السياسيه, لكن السياسيين و القانونيين الكورد لسه لحد دلوقتى مش بيدافعو عن لغتهم زى ما لازم.

الدستور العراقى الأولانى (القانون الأساسى 1925) و فى موادهُ ال123 ماعترفش بـ اللغه الكورديه, ده ماجابش سيرِة عدد اللى بيتكلّمو كوردى. و بدل كده, جه فى الماده 17 منهُ بإن "العربى هو اللغه الرسميه". و بالرغم من إن الدستور ده إتعدّل مرتين, المره الأولانيه بعد تلات شهور من ما نزل و المره التانيه سنة 1943, إلا ان التعديلات ماكانش فيها الماده اللى إتقالت و الدستور مازوّدش ماده دستوريه بتقول إن اللغه الكوردى هى بردو لغه رسميه. لكن فى سنة 1931 طلع "قانون اللغات المحلّيه", اللى إعترف بـ اللغه الكوردى فى مكان محدود, لكن مابصّلهاش كإنها لغه "مستقله", بس مُجرّد لغه محليه خاصه بـ منطقه معينه. بعد كده جه "دستور 1958" اللى مش دايم, و اللى ماتفتحش, ماعادا فى الماده التالته اللى مش واضحه بالنسبه للكورد و لغتهم. فـ الماده التالته قالت إن العرب و الكورد متشاركين فى البلد, لكن المادّه جت بعد كده و قالت, "بعد ماده بتقول ان "العراق حتة من الأُمه العربيه"" الدستور ده ماجاش ناحية اللغه الكوردى إنها لغه رسميه فى العراق.

و فى "دستور 1964", الماده 3 منهُ قالت ان "الاسلام دين الدوله و القاعده الاساسيه لـ دستورها و اللغه العربى لغتها الرسميه" و بـ كده إتسَد الطريق قدّام الإعتراف بـ اللغه الكوردى, و كان هناك بس تَلميح فى الماده 19 إن "الدستور ده بيعترف بـ حقوق القوميّه للكورديين مع الشعب العراقى فى توحيد وطنى بـ روح أخويّه". و بردو الدستور المؤقت لـ سنة 1968 قال بردو فى الماده الرابعه منهُ اللغه العربى هى اللغه الرسميه بس. و الدستور المؤقت اللى طلع سنة 1970 كان مُجرّد تعديل بسيط لـ"دستور 1968" و فضل يتنفّذ لحد يوم سقوط النظام العراقى سنة 2003. الدستور ده قال إن, ممكن اللغه الكورديه يستعملوها فى المناطق اللى الكورديين بيحكموها بنفسهم, و القصد من المناطق اللى بيعيش فيها غالبيه كورديه. لكن النظام عَرّب مناطق كورديه كتير و حرم اللى عايشين فيها من الحكم الذاتى و حرية إستعمال اللغه الكوردى.

جت كتابة قانون إدارة البلد للمرحله الإنتقاليه جايبه معاها تقدّم باين بـ المقارنه بـ الدساتير, و قال قانون إدارة الدوله فى الماده 9 منهُ إن "اللغه العربى و اللغه الكوردى هما اللغتين الرسميه لـ العراق". و بعد كده الدستور الدايم خد بـ الماده دى بعدين و حطّها مع الماده 4 مع تزييد حتّتين بـ النسبه للـ لغات التوركيمانى و السيريانى و اللغات المحليه التانيه.

الجمله الأولانيه من الماده 4 فى الدستور الدايم و اللى قالت ان "العربى و الكوردى هما اللغات الرسميه للعراق" بتفسر نفسها بنفسها, لكن فى الفقره اللى بعدها عند شرح الصفه الرسميه حتلاحظ ان اللغه الكوردى ماعادتش متساوايه مع اللغه العربى او إتصغّر مكانها على الاقل. فـ الفقره نمره 2 بتقول ان الكلام و الحوار و التعبير فى المجالات الرسميه بيكون "بأى لغه من اللغتين" مش "بـ اللغتين" زى ما تكتب فى دساتير تانيه. و فى المجالات الرسميه اللى بتتكلّم عنها الماده زى مجلس النواب, و مجلس الوزرا, و المحاكم, و المؤتمرات الرسميه و بسبب غالبيّة نسبة العراقيين, فـ اللغه اللى بيستعملوها عملياً هى العربى بس الكوردى بيتحط على جمب, يعنى الدستور بيقول إن كفايه عليهم إنهم يستعملو العربى.

لحد دلوقتى, ماطلعش قانون عشان يغيّر طباعة ورقة العُمله و الطوابع و الباسبورات عشان يبقو كلمهم بـ اللغتين.

النتايج العمليه من الفقره نمره 2, واضحه من حيث تهميش اللغه الكوردى, عشان الفقره (ثانياً/ ج) بتعترف بـ كل الوثايق اللى طالعه بـ اللغتين, لكن من فتره ما إتنفّذ قانون إدارة البلد و لحد يومنا ده, كل الوثايق القانونيه بتطلع بـ اللغه العربى بس و بتتعمل بـ اللغه العربى بس و بتتطبع النسخ الاصليه بـ العربى بس, بس ساعات فيه ناس بيترجموها بطريقه مش رسميه. و معروف إن الترجمه بتختلف فى أوقات كتير عن النسخه الاصليه, و إذا حصل مشاكل فى تحريف نصوص معينه من الدستور, فـ بيرجعو للنسخه العربى.

فى الموضوع ده يمكن الاستشهاد بـ النموذج الاوروبى, كان الإتحاد الاوروبى عندهُ 12 لغه رسميه بس, قبل ما يكبر, و اللغه الفنلاندى اللى بيتكلم بيها حوالى 4 مليون كانت متساويه بـ الإنجليزى, و نوّابهم فى البرلمان الاوروبى. و بالرغم من إن الفنلانديين بيتكلمو لغات تانيه كويس جداً و بالذات الإنجليزى و الفرنساوى, بس لازم يتكلّمو بـ لغتهم الأُم. فى اوروبا اللى مابتعانيش من أزمات هويّه قوميه و اقليات, بتتعامل مع اللغات القوميه بـ الشكل ده, لكن عند الكورديين و فى الوقت اللى بتعبر اللغه عن الهويه, بيتم التعامل معاها بـ الشكل ده.

الفقره التالته اللى فى الماده اللى بتقول إن "المؤسسات و الاجهزه الاتحاديه فى إقليم كوردستان بتستعمل اللغتين" و دى ماده مش منسجمه مع المواد اللى قبلها و هى فى الاساس متزوّده, و بسبب الماده دى, فى باقى مناطق العراق بيستعملو اللغه العربى بس, إنما اللغتيين لازم يستعملوهم فى كوردستان و يكونو متساويين, و الفقره دى بتلغى مضمون الفقره الأولانيه, بـ حيث بتساوى اللغتين فى العراق عامةً. إذن الصفه الرسميه بتنتهى مع حدود اقليم كوردستان, و بما إن رسم الحدود دى إتأجّل بالنسبه للماده 140 لحد نهاية 2007 فـ ده معناه ان اللغه الكوردى مابتستعملش فى المناطق الكورديه التانيه, بما فيهم مدينة كركوك.

الدستور ده طلع من الحكومه الإتحاديه, لكن لما نبُص لـ قوانين إقليم كوردستان نفسهُ حنلاقى مسألة اللغه هنا مُهَمله أوى بردو, لإن كتير من قوانين الإقليم إتكتبت و إتطبعت بـ اللغه العربى, و حتى مشروع دستور الإقليم إتكتبت النسخه الاصليه منهُ بـ اللغه العربى. و من الناحيه العمليه فـ محاكم الاقليم بردو بتستعمل اللغه العربى لحد دلوقتى. ده كلهُ بيأكد إن مافيش وعى لـ حكاية اللغه كـ مسأله مربوطه بـ هوية أُمّه و وجودها السياسى.

لغه كوردى

(شفيق حاجى خدر) سايت "كوردسات" 


</doc>
<doc id="147" url="https://arz.wikipedia.org/wiki?curid=147" title="المملكه الحديثه">
المملكه الحديثه

المملكة الحديثة او الامبراطوريه المصريه هو مصطلح بيقصد بيه العلما بتوع الاجيبتولوجي الفترة اللى امتدت من سنة 1570 -1070 (ق ع ح ) و اللى حكم فيها مصر ملوك الاسرة الاتناشر و ولحد نهاية الاسرة العشرين.
وصلت مصر فى الفترة دي لقمة قوتها و مجدها و اتوسعت لحد ما بقت امبراطورية حدودها من جنوب الاناضول (نهر الفرات) فى اقصى الشمال لحد السودان (الشلال الخامس) فى اقصى الجنوب.
التوسع العسكرى دا بيرجعه كتير من العلما لاحتلال الهيكسوس لمصر، الاحتلال اللى خلا الفراعنة يقتنعو بان خير و سيلة للدفاع هى الهجوم و ويآمنوا ان مصر لازم تصد اعداءها وهم لسة بره حدودها و مش لازم تستنى لحد ما يوصلو لاراضيها.

من اشهر ملوك المملكة الحديثة توت عنخ امون و اخناتون و رمسيس التاني و تحوتمس التالت (نابوليون مصر) مصر طول الفترة دي كانت بتتحكم من طيبة (العاصمة) ما عدا فترة حكم الملك اخناتون اللى نقل العاصمة لمدينة تل العمارنه.


</doc>
<doc id="148" url="https://arz.wikipedia.org/wiki?curid=148" title="المملكه القديمه">
المملكه القديمه

المملكة القديمة هو مصطلح بيقصد بيه العلما بتوع المصرولوجيا الفترة اللى امتدت من سنة 2686 -2134 (ق ع ح ) و اللى حكم فيها مصر ملوك الاسرة التالتة و ولحد نهاية الاسرة الساتة.

مؤسس المملكة القديمة هو الملك زوسر و كانت عاصمتها فى مدينة منف. من الملوك المشاهير كمان اللى حكموا مصر فى الفترة دي سنفرو ، خوفو و خفرع و منكاورع.

اشهر حاجة بتميز المملكة القديمه هى الاهرامات الكتيرة اللى اتبنت وقتها و علشان كدة بيسمو الفترة دى من تاريخ مصر عصر الاهرامات.

الملك زوسر هو اللى بنا الهرم المدرج( هرم سقارة) و من اشهر الشخصيات فى عصر الملك زوسر هو الوزير إيمحوتيب.

انتهت المملكة القديمة بسبب جفاف كبير منع نهر النيل من الفيضان مايبن سنة 2200 و سنة 2150 ق ع ح

بعد ما انهارت المملكة القديمة دخلت مصر فى مرحلة عدم استقرار استمر لحد ما قامت المملكة الوسطانية ( و اللى انهارت كمان و جه وراها المملكة الحديثة).


</doc>
<doc id="149" url="https://arz.wikipedia.org/wiki?curid=149" title="المملكه الوسطانيه">
المملكه الوسطانيه

المملكة الوسطانية او الدوله الوسطى ، مصطلح بيقصد بيه العلما بتوع المصرولوجيا الفترة اللى امتدت من سنة 2040 -1640 (ق ع ح ) و اللى حكم فيها مصر ملوك الاسرة الحد-اشر و لحد نهاية الاسرة الاربع-ت-اشر.

الاسره الحداشر حكمت مصر من مدينة طيبه (الاقصر ) بس من بداية الاسره الاتناشر اتنقلت العاصمة لشمال مصر قريب من الفيوم.

من اشهر ملوك الفترة دي هو مينتوحوتب التاني اللى قدر يوحد مصر كلها مرة تانبة بعد فترة التسيب و الانحلال اللى مرت بيها مصر بعد انهيار المملكة القديمة.فراعنة المملكة الوسطانية حاولوا يرجعو هيبة مصر عن طريق حملات التاديب اللى شنوها على النوبة و ليبيا و الاسيويين و اللى اخيرا نجحت فى تأمين حدود مصر من الغزوات.

من اجمل الحاجات اللى سابها فراعنة المملكة الوسطانية هى البرديات ( بردية برلين ، بردية موسكو ، بريدية ريند، بردية ادوين سميث ، بردية ايبيرس). اهمية البرديات دي بترجع للمعلومات الكتيرة المكتوبة فيها و اللى بتدينا صورة عن الرياضيات و الهندسة و الطب و الجراحة فى مصر القديمة.و من اهم الانجازات اللى اتحققت فى الفترة دي هى حفر قناة بيتوصل بين البحر الاحمر و النيل( و البحر المتوسط)و اللى عمل الانجاز العظيم دا هو الفرعون سنوسرت التالت.

انتهت المملكة الوسطانية بحالة انهيار اجتماعي و اقتصادي و وقوع مصر لاول مرة تحت الاحتلال الاجنبي الجاي من اسيا(الهيكسوس).و اللى حكمو مصر و كونوا الاسرتين الخمس-ت-اشر و الست-ت-اشر.


</doc>
<doc id="150" url="https://arz.wikipedia.org/wiki?curid=150" title="النيل">
النيل

النيل، أطول نهر فى العالم و بينبع من وسط افريقيا و بيتجه ل الشمال و ب يصب فى البحر المتوسط النيل ليه رافدين اساسببن، النيل الابيض (اطول الروافد) و النيل الأزرق (المصدر الرئيسي ل المية و الطمي)، النيل الابيض بيبتدى من عند منطقة البحيرات العظمى فى وسط افريقيا من اول رواندا و بعدين بيتجه للشمال و بيعدي على تانزانيا و بحيرة فيكتوريا و اوجاندا و جنوب السودان. اما النيل الازرق فا بيبتدى من عند بحيرة تانا ف اثيوبيا و بيدخل السودان و هناك بيقابل النيل الابيض عند العاصمة السودانية الخرطوم.اصل كلمة النيل هى نوبية وتعني الشرب نيل .

كلمة النيل اصلها يوناني نيلوسومعناها وادى النهر، المصريين القدام ايام الفراعنة كانوا بيسموه أترو عا(الترعة فى اللغة المصرية الحديثة) يعنى النهر العظيم و فى العصر القبطي الاسم اتطور و بقى بيارواللى كمان معناها النهر الكبير.

من سنة 1891 و مصر بينها و بين بلاد حوض النيل اتفاقات ب تنظم حقوق كل دولة فى نهر النيل. و بشكل عام المعاهدات دى ب تمنع اى دولة من انها تعمل اى مشاريع او سدود من قبل ما تاخد الاول موافقة مصر لان دا ح ياثر على كمية المية اللى بتوصل للنهر فى رحلته الاخيرة جوا الحدود المصرية. السودان و اثيوبيا و اوجاندا و كمان كينيا اشتكت من ان مصر ليها نصيب الاسد فى مية النهر و بيقولو ان الاتفاقيات دي كانت بين الدول الاستعمارية زي ايطاليا(اللى كانت محتلة اثيوبيا) و بين بريطانيا(اللى كانت محتلة مصر و السودان) و بينادو باعادة النظر فى كل الاتفاقيات الخاصة بدول حوض نهر النيل.
الدول دي شايفة ان مصر سبب رئيسى فى عدم النمو الاقتصادي فى مناطقهم بسبب نصيبها الكبير فى مية النيل وفي سنة 1999 ومض الدول العشره اللى بتطل على نهر النيل على اتفاقية جديدة اسمها مبادرة حوض النيل و هدفها الاستغلال المتساوى للامكانيات الي بيوفرها نهر النيل للدول دى

أسماك كتيره بتعيش ف النيل منها بلطى و بياض نيلى 
نهر النيل فى مصر بيعبره كباري كتير زي:
كوبري ملوي محافظه المنيا

كوبري ملوي



</doc>
<doc id="151" url="https://arz.wikipedia.org/wiki?curid=151" title="الهوس بالمصريات">
الهوس بالمصريات

<div style="direction:rtl; ">
الهوس بالمصريات ايجبتومانيا هو مفهوم يوصف هوس الغرب بسحرمصر القديمة والثقافة والتاريخ (هوس بالحضارة المصرية القديمة). ورغم أن الهوس يعود لوقت مباشرة بعد الفترة الفرعونية لكن الايجبتومانيا على وجه التحديد تشير لتجدد الاهتمام بمصر خلال القرن التاسعتاشر كنتيجة الحملة المصرية لنابليون لكن مصر كان ليها تأثير كبير على كل الحضارات و الثقافات الغربية .


</doc>
<doc id="152" url="https://arz.wikipedia.org/wiki?curid=152" title="اليونان">
اليونان

اليونان (الجمهورية الهيلينية او إللاذا باليوناني)هى دولة أوروبية بتطل على البحر المتوسط من ناحية شبه جزيرة البالكان و ليها حدود مع ألبانيا و بولجاريا و ماسيدونيا فى الشمال و مع توركيا فى الشرق.

اليونان ليها تاريخ قديم وهي مهد الحضارة الاغريقية و فيها ولدت الديموقراطية و الفلسفه و الحضارة الغربية بشكل عام. اليونان دولة متقدمة و هى عضو فى الاتحاد الاوروبي من سنة 1981 و عاصمتها هى اتينا.
اليوناني هى اللغة الرسمية للدولة و عدد سكانها 11,2 مليون شخص و مساحتها 131,990 كم مربع.


</doc>
<doc id="153" url="https://arz.wikipedia.org/wiki?curid=153" title="امراض بتتنقل بالجنس">
امراض بتتنقل بالجنس

امراض بتتنقل بالجنس, ( sexually transmitted disease)‏, هو مصطلح معناه إن المرض ده بينتشر بـ الجماع الجنسى (سكشوال إنتركورس sexual intercourse), بالإضافه لـ جنس البؤ (oral sex), و جنس شرجى/(anal sex). ""امراض بتتنقل بالجنس" بيختصروها فى الإنجليزى (STD)". ممكن بردو نسمّيها ""عدوا بتتنقل بالجنس" (STI), او "امراض تناسليّه" (VD /venereal diseases)".

داء منقول جنسيا
من ويكيبيديا، الموسوعة الحرة

العدوى الجنسية، المعروفة ايضاً كالامراض الجنسية، هى امراض المنقولة غالباً عن طريق ممارسة الجنس بأسلوب ما، عادةً الجنس المهبلي، والفموي والشرجي. وسوائل الجسم هى السوائل التي تنقل أغلب انواع العداوى، كالسائل المنوي.

هذه الامراض متعددة ومتنوعة قد تصيب الجهاز التناسلي وما جاوره او تظهر لها اعراض ومضاعفات اخرى بعيدة عن المنطقة التناسلية.

كما أن هذه الامراض قد تنتقل جراثيمها عن طريق الدورة الدموية الى اماكن اخرى من جسم المصاب نفسه او الى الجنين، كما هو الحال فى مرض الزهري ومرض الهربس بالحوامل او عن طريق الجهاز اللمفاوي، وفي هذه الحالات تؤدي الى مضاعفات خطيرة وتشوهات او عاهات وأحيانا الى الوفاة.
[عدل]
أهم انواع امراض العدوى الجنسية
تماس الأغشية المخاطيه
داء المشعرات ويظهر بحكه مهبلية عند النساء وهي من الطفيليات
داء السيلان وهي من الجراثيم وتسبب حرقه شديده جدا عند التبول فى الرجال
الزهري (السفلس، الإفرنجي)، تسببه اللولبيات الشاحبة
الزهري المستوطن (بالإنجليزية: ENDEMIC SYPHLIS)
السيلان (بالإنجليزية: URETHRITIS)
الهربس (بالإنجليزية: HERPS PROGENTIALIS)
مرض فقدان المناعة المكتسبة الإيدز (بالإنجليزية: AIDS)
الثواليل التناسلية (بالإنجليزية: GENITAL WARTS)
المرض الرخوي المعدي (بالإنجليزية: MOLLASCUM CONTAGIOSUM)
القرحة الآكلة (بالإنجليزية: CHANCROID)
مرض الترايكومونس (بالإنجليزية: TRICHOMONS VAGINALIS)
مرض الجرب (بالإنجليزية: SCABIES)
المرض الحبيبي الأربي المتقرح (بالإنجليزية: GRANULOMA INGUINALE)
المرض الحبيبي اللمفاوي التناسلي (بالإنجليزية: LYMPH GRANULOMA VENERUM)
قمل العانة (بالإنجليزية: PEDICULOSIS PUBIS)
مرض الفطريات العنقودية (بالإنجليزية: CANDIDIASIS)
مرض رايتر (بالإنجليزية: REITERS DISEASE)
مرض بهجت (بالإنجليزية: BEHCET DISEASE)

هناك ايضاً بعض الامراض الفطريه والفيروسيه أهمها التهاب الكبد البائي والجيمي التي تعتبر ضمن صنف العدوى الجنسية.

خلصت دراسة امريكية أجرتها المراكز الفدرالية لمراقبة الامراض والوقاية الى أن فتاة من بين اربع فى الولايات المتحدة مصابة بأحد الامراض التي تنتقل عبر ممارسة الجنس، اكتشفت الدراسة أن معدلات الإصابة بهذا الصنف من الامراض المعدية مرتفعة بشكل خاص لدى الفتيات السود. قدرت الدراسة بحوالي خمسين فى المائة نسبة الفتيات السود المصابات بأحد الامراض المعدية جنسيا، بينما تناهز هذه النسبة 20 فى المائة لدى الفتيات البيض والأمريكيات من اصول مكسيكية. وجدت الدراسة أن الفيروس المتسبب فى سرطان الرحم (HPV) هو الاكثر انتشارا؛ إذ عثر عليه لدى 18 فى المائة من الفتيات اللائي خضعن للدراسة [1]
[عدل]
المصادر
^ الامراض الجنسية مستشرية بين الفتيات الامريكيات، بي بي سي[أخف]
ع · ن · ت
جنس

أحداث فسيولوجية انتصاب · التخصيب · الحيض · هزة الجماع (قذف الذكر والأنثى) · الحمل · إثارة جنسية

صحة و
تربية تحديد النسل · الواقي · متلازمة مرض ما بعد النشوة · صحة إنجابية (طب الذكورة · طب النساء والتوليد · طب الجهاز البولي) · جنس آمن · تربية جنسية · بديل جنسي · علاج جنسي · عجز جنسي (عنانة · فرط النشاط الجنسي) · داء منقول جنسياً · طب جنسي

الهوية هوية جنسية · توجه جنسي

القانون سن الرشد الجنسي · نقل فيروس نقص المناعة البشرية الجنائي · زنا المحارم · الفحش · الفحش فى الاماكن العامة · الاغتصاب · عنف جنسي · اعتداء جنسي · تحرش جنسي · سوء السلوك الجنسي · العنف الجنسي · اغتصاب تصحيحي

التاريخ الحروب الإباحية · تاريخ التصوير المثير · الثورة الجنسية

العلاقات و المجتمع الفوضوية والقضايا ذات الصلة بالحب والجنس · تنظيم الاسرة · رهاب المثلية · الزواج · الانتكاس النوعي · حب متعدد · تعدد الشركاء · نظرية الشاذ · الجنس و الدين · الرومانسية · العفة · الانجذاب الجنسي · رأس المال الجنسي · أخلاقيات جنسية

سلوكات الانسان الجنسية جنس شرجي · جنس شرجي-فموي · تسريج · بي دي إس إم · تعذيب الكرة والديك · كام شوت · جنس عبر الإنترنت · كلام فاحش · تصبيع · إيلاج القبضة · جنس جماعي · عادة سرية · اليات النشاط الجنسي · جنس غير إختراقي (الجماع الثديي · الملاطفة · إستمناء يدوي) · جنس فموي · السيطرة على النشوة · أوضاع جنسية · الجماع (مداعبة) · إعلاء جنسي · كيس الشاي · فراشة فينوس

صناعة الجنس العاب فيديو البالغين · السياحة الجنسية · الشبقية · الإباحية · الدعارة · دمية جنسية · متجر البضائع الجنسية · لعبة جنسية

سلوك الجنسي للحيوان · نشاط جنسي بشري · طب جنسي

تصنيف: طب جنسي



</doc>
<doc id="154" url="https://arz.wikipedia.org/wiki?curid=154" title="امريكا الجنوبيه">
امريكا الجنوبيه

امريكا الجنوبيه هيا قارة موجودة فى النص الغربى من الكورة الارضية و بيحدها من الغرب المحيط الهندى و من الشرق المحيط الاطلنطى و من الشمال امريكا الشمالية و البحر الكاريبى.

مساحة امريكا الجنوبية 17840000 كم مربع (6890000 ميل مربع) ، او 3.5 ٪ تقريبا من سطح الارض . عدد السكان سنة 2005 كان اكثر من 371090000. امريكا الجنوبية تحتل المركز الرابع فى المساحة (بعد اسيا ، افريقيا ، وامريكا الشمالية) والخامسة فى عدد السكان (بعد اسيا ، افريقيا ، أوروبا ، وأمريكا الشمالية).

تحتل امريكا الجنوبية الجزء الجنوبى من رقعة الارض بتاعة للعالم الجديد ، نص الكرة الغربى ، و الامريكتين (اللى فى بعض الاحيان تعتبر قارة واحدة جنوب و شمال امريكا) امريكا الجنوبية تعتبر شبه القارة).

أكبر بلد فى امريكا الجنوبية ، سواء فى المساحة والسكان ، هى البرازيل. 


</doc>
<doc id="155" url="https://arz.wikipedia.org/wiki?curid=155" title="امريكا الشماليه">
امريكا الشماليه

امريكا الشماليه هى قارة موجودة فى النص الشمالي من الكورة الارضية و بيحيطها من الغرب المحيط الهادي و من الشرق المحيط الاطلنطي و من الجنوب امريكا الجنوبية و البحر الكاريبي ومن الشمال المحيط القطبي.

امريكا الشماليه بتضم 25 دوله هما:


</doc>
<doc id="156" url="https://arz.wikipedia.org/wiki?curid=156" title="انا الشغالة (فيلم قصير)">
انا الشغالة (فيلم قصير)

انا الشغالة فيلم روائي قصير مصرى مدته 14 دقيقة عن بنت صغيرة اسمها وردة من عيلة فقيرة اختها الكبيرة بتروح تشتغل خدامة فى السعودية ووردة نفسها اهلها بيبعتوها عن ناس عشان تشتغل هى كمان بس عشان تخلّي بالها من عيّل صغيّر. وف النهاية وردة بتكبر وبت تانية بيحصلّها نفس اللى حصل لوردة وهيّ صغيّرة.
الفيلم كله مظهرش ف الكادر وشوش خالص غير وش وردة ووش الطفل الصغيّر اللى كانت بتخلّي بالها منه، وكله كان بيمثّل صوت بس وجسمهم باين لحد الكتاف.

يسري نصر الله المخرج عجبه الفيلم وقال انه كويّس بس انتقده ف اخر حتة انه جاب طفلة تانية
وقال انه بكدة مبقاش الفيلم عن وردة بس لأ دة خلّى الفيلم عن الاطفال اللى بيشتغلوا والفيلم اصلا اسمه انا الشغالة يعني عن وردة بس.




برنامج ف الكادر على قناة او تي فى حلقة يوم 15 اكتوبر


</doc>
<doc id="157" url="https://arz.wikipedia.org/wiki?curid=157" title="انتاركتيكا">
انتاركتيكا

قارة انتاركتيكا ( Antarctica; Antarctique)‏ موجودة فى اقصى جنوب الكورة الارضية فوق القطب الجنوبي و مساحتها 14.4 مليون كيو متر مربع و بكدا بتكون خامس قارة فى العالم من حيث المساحة بعد اسيا و افريقياو امريكا الشمالية وامريكا الجنوبية. انتاركتيكااكتر قارة جافة (مافيهاش امطار) و اكتر قارة بتهب فيها الريح و ابرد قارة و نسبة التلج فيها فوق 98% من مساحتها. 
و علشان الاسباب دي فا عدد سكانها بيبقى بس علما و مش بيزيدو عن عشرات لميّات و بيبقو فى مهمات معينة.


</doc>
<doc id="159" url="https://arz.wikipedia.org/wiki?curid=159" title="اباحيه جنسيه">
اباحيه جنسيه

الاباحيه الجنسيه Promiscuity او تعدد الشركا جنسياً نظام بيمارس فيه الذكور او الاناث من وقت للتانى او بشكل منتظم الجنس مع كذا شريك. تعدد الشركا بينتشر فى مجتمعات انسانيه و بين انواع حيوانيه كتيره. الغرام المتعدد هو أن يحب الشخص (ذكراً ام أنثى) اكثر من شخص بغض النظر عن ممارسة الجنس وهذا ما يسمى Polygamy.

مفهوم السلوك الجنسى اللى بيعتبر سلوك مقبول اجتماعيا و السلوك اللى بيعتبر غلط بيختلف كتير بين مختلف الثقافات. نفس الفعل ممكن يكون مقبول اجتماعيا فى مجتمع معين و غلط فى مجتمع معين تانى.

الاباحيه الجنسيه البدائيه هيا نظريه من القرن التاسع عشر بتقول إن البشر كانو فى الاصل بيعيش فى حالة اباحيه جنسيه بتتميز بغياب مؤسسة الجواز بأى شكل من الأشكال 


</doc>
<doc id="160" url="https://arz.wikipedia.org/wiki?curid=160" title="انى هول (فيلم)">
انى هول (فيلم)

انى هول (Annie Hall) فيلم رومانسى كوميدى انتاج 1977 اخرجه "وودى الان" عن سيناريو كتبه مع "مارشل بركمان". الفيلم خد جوايز كتير منهم اربع جوايز اوسكار افضل فيلم واخراج وسيناريو واحسن ممثلة دور رئيسى "ديان كيتون"، واترشح وودى الان لجايزة احسن ممثل دور رئيسى.

الفيلم بتدور احداثه فى مدينة لوس انجيليس ونيويورك.

"الفى سِنجر" (وودى الان) كوميديان عصبى بيحاول يحافظ على العلاقة اللى بينه وبين "انى هول"، والفيلم بيعرض علاقتهم دى على بيعرض علاقتهم على مر سنين وبدايتها عن طريق الفلاش باك وبيعرض تاريخ كل واحد بطريقة فانتازيا، زى ان انى بتشوف عيلة الفى وتشوفه وهو صغير وانه يتفرج على علاقاتها القديمة وهى واقفة معاه، دة غير ان الممثلين اللى فى الفيلم ساعات بيسيبوا المشهد ويقولوا حاجة للى بيتفرجوا عشان يوضحوا حاجة او عشان يبينوا انطباعهم.
فى الاخر بيكتشفوا انهم مختلفين عن بعض وبينفصلوا، بس الفى بيكتشف انه لسه بيحبها فبيحاول يقنعها انها ترجعله وتروح معاه نويورك تانى. محاولته بتفشل وبيتحول انه يكتب مسرحية عن علاقتهم بس بتنتهى المسرحية اللى كاتبها ان انى بترجعله، وبيبرر دة للناس. بعد كدة بيتقابل هو وانى بس كصحاب

الفيلم ظهر فيه سيجورنى ويفر فى مشهد واحد بس فى دور صغير وكان بضهرها، مقالتش غير 3 جمل.
جيف جولدبلم بردو عمل دور صغير مشهد واحد كان بيتكلم فى التليفون فى الحفلة.



</doc>
<doc id="161" url="https://arz.wikipedia.org/wiki?curid=161" title="اوروبا">
اوروبا

اوروپا ( Ευρώπη; Europe)‏ هى واحدة من السبع قارات اللى موجودين فى الكورة الارضية و مساحتها حوالي 10 مليون كيلومتر مربع و بكدا ب يتكون تاني اصغر قارة فى العالم بعد اوستراليا. اوروبا هى تالت قارة فى العالم من حيث عدد السكان بعد اسيا و افريقيا و عايش فيها دلوقتي 731,000,000
انسان. القارة بيحدها من الشمال المحيط القطبي ومن الغرب المحيط الاطلنطي و ب يفصلها عن قارة افريقيا البحر المتوسط. اما من ناحية الشرق فبيفصلها عن قارة اسيا جبال الاورال و بحر قزوين و البحر الاسود و جبال القوقاز.
اوروبا فيها عدد كبير من الدول المستقلة ( 50 دولة )اكبر دولة فيهم هى روسيا و ازغر واحدة فيهم هى الفاتيكان. اوروبا هى اصل الحضارة الغربية و من زمان وهي فيها مراكز حضارية عظيمة زي الحضارة اليونانية و الرومانية و من اول القرن الست-ت-اشر بدات قوتها و نفوذها يتوسع لحد ماسيطرت الدول الاوروبية على معظم دول افريقيا و امريكا الشمالية و الجنوبية و اسيا و استراليا. اوروبا دخلت حربين عالميتين ورا بعض و اللى قصقصو نفوذها و دمرو اقتصادها و خلوها تفقد معظم مستعمراتها. دلوقتي اغلب دول القارة بيجمعهم اتحاد سياسي-اقتصادي هو الاتحاد الاوروبي.
من أكبر المدن اللى فى أوروبا باريس ولندن و روما و بوخارست و برلين و استانبول و موسكو ومدريد و اتينا.

أوروبا قارة غنية باللغات الكتيرة وكلها تقريبا بتتبع عيلة اللغات الهندوأوروبية و أغلب اللغات دي ممكن تتقسم فى تلات مجموعات رئيسية: اللغات الرومانسية اللى جاية من اللاتينبي
، اللغات الجيرمانية واللي جاية من جنوب أسكندنافيا و اخيرا اللغات السلافية فى شرق أوروبا
وكمان فى لغات زي المالطي اللى بيعتبر لهجة جاية من العربي و التركي و الباسكي اللى بره العيلة او المجموعات دي.

زي ما شفنا فوق فدي أكبر عيلة لغوية فى اوروبا و بتضم:

و هى بتضم شوية لغات أهمها التركي.

و هى لغة معزوله و ملهاش قرايب من نفس العيله فى اوروبا و بيتكلمها دلوئتى سكان اقليم الباسك فى شمال اسبانيا.

وهي بتضم الفنلندي و المجري.

اللغات السامية ليها تمثيل واحد بس :المالطي و اللى بيتفرع من العربي و بيكتب بحروف لاتيني.

هذه المقالة من كـتابة وتقديم لآعب أسدا 2 DaRcUsS ولاعب عالم الاسرار سابقا .. sNAPDRAON


</doc>
<doc id="501" url="https://arz.wikipedia.org/wiki?curid=501" title="اوستراليا">
اوستراليا

اوستراليا ("Australia") هيا دولة اتحادية فى اصغر قاره فى العالم (قارة اوستراليا) و عدد سكانها حوالي 21 مليون انسان (حوالي 90% منهم من اصل اوروبى) و مساحتها 7,741,220 متر مربع. العاصمة بتاعة اوستراليا هي كانبيرا بس اكبر مدن فيها هيا سيدنى و ميلبورن . الدول القريبه من اوستراليا هيا إندونيسيا ، تيمور الشرقية و بابوا نيو جينى من الشمال، و جزر سولومون ، فانواتو و نيو كاليدونيا الجديدة من الشمال الشرقي، و نيوزيلندا من الجنوب الشرقى

اوستراليا متكونة من ست ولايات هيا:

عدد السكان بيتقدر إنه حوالى 22.7 مليون متركزين فى الشرق
فيه ناس عاشت فى اوستراليا من 40,000 سنه و قبل احتلال الأوروبيين ف أواخر القرن التمانتاشر، كان سكان أستراليا الاصليون بيسكنو القارة 
اوستراليا هيا سادس أكبر بلد حسب المساحة الكلية


</doc>
<doc id="502" url="https://arz.wikipedia.org/wiki?curid=502" title="ايزاك نيوتن">
ايزاك نيوتن

السير ايزاك (اسحاق) نيوتن (25 ديسمبر 1642 - 20 مارس 1727, بالتقويم اليوليانى) ( 4 يناير 1643 -- 31 مارس 1727) بالتقويم الجريجورى كان فيزيائى و عالم رياضيات و عالم فلكى ، وفيلسوف طبيعه وكيميائى انجليزى. ويعتبر كتابه "المبادئ الاساسية" (Philosophiæ Naturalis Principia Mathematica)، اللى اتنشر سنة 1687، أهم كتاب فى تاريخ العلوم.

فى الكتاب ده وصف نيوتن الجاذبيه الارضيه و القوانين التلاته للحركه ، و حط الاساس لعلم الميكانيكا الكلاسيكيه. فى استطلاع الجمعيه الملكيه سنة 2005 لقو ان نيوتن كان له تأثير على تاريخ العلوم اكبر بكتير من تأثير البرت اينشتاين.

فى الرياضيات ، ساهم نيوتن مع جوتفريد لايبنتز فى تطوير حساب التفاضل والتكامل.

ايزاك نيوتن عاش بين 25 ديسمبر 1642 و 20 مارس 1727, بالتقويم اليوليانى (القيصرى) او بين 4 يناير 1643 - 31 مارس 1727 بالتقويم الجريجورى.

اسحق نيوتن اتولد 25 ديسمبر 1642 فى قريه صغيره فى مقاطعة فى لينكولنشير. وفي وقت ولادة نيوتن ، انجلترا ما كانتش اعتمدت احدث جدول زمنى بابوى (التقويم الجريجورى) ، وعشان كدة تاريخ ميلاده اتسجل يوم عيد الميلاد ، 25 ديسمبر 1642.


</doc>
<doc id="503" url="https://arz.wikipedia.org/wiki?curid=503" title="ايزيس">
ايزيس

ايزيس هى الاهه مصرية قديمة ب تمثل صورة الام المثالية و الزوجة الوفية. ايزيس من الهة تاسوع اون و هى اخت و مرات اوزوريس و ام حورس ، انتشرت عبادتها فى مصر و سوريا و اليونان و روما. ومن المعتقدات المصرية الجميلة هى ان نهر النيل ب يفيض بسبب دموعها الي بتبكيها على موت جوزها أوزوريس اللى قتله اخوه ست.

اسم ايزيس هو النطق اليوناني ل الاهة المصرية بس الاسم المصري الاصلي ليها هو اس-ت و اللى معناه ملكة العرش.

انتشرت عبادتها فى العصر البطلمى فى اسكندريه، و فى السنين الأولانية للديانة المسيحية كانت عبادة الالهة المصرية أيزيس منتشرة فى كل انحاء الامبراطورية الرومانية و حتى فى العاصمة روما، كانت المعابد بتتبني و المسلات بتترفع تكريماً للالهة المصرية.و فى اليونان كانو المؤمنين التابعين ل إيزيس مسيطرين على مدن كاملة زي ديلوس و ديلفي و إليوسيس .المواني البحرية كانت بتتسمى باسم ايزيس من اول بحر العرب لحد البحر الاسود. و فى كتابات و نقوش للمؤمنين بيها فى أسبانيا و ايرلاندا و تركيا و جزيرة العرب.. ايزيس كان ليها معبد فى جزيرة فيلة فى النوبة استمر الكهنة هناك محافظين على طقوس عبادة ايزيس لحد القرن السادس الميلادي لما الامبراطور البيزنطي (جوستينيان) امر بقفل المعبد بحجة انه اخر معقل للوثنية فى الامبراطورية المسيحية.

ب تبدي اسطورة ايزيس بان الاله آتو م كان عنده اربع احفاد سيت و نيفتيس و اوزوريس و ايزيس. اوزوريس كان ملك لمصر وكل الناس بتحبه و علشان كدة اخوه سيت قتله من كتر الغيرة و قطع جثته تلات-ت-اشر حتة ووزعهم على كل نواحي مصر. الزوجة الوفية ايزيس جمعت الاشلاء بتاعة جوزها و قعدت بيكي و تعيط عليهم لحد ما رجع للحياة لكنه فضل انه يكون اله للميّتين. الابن حورس بنتقم لمقتل ابوه اوزوريس و بيهزم عمه سيت.

من المعروف كمان انها ما لاقتش الحته رقم 13 و عشان كدا و لسه لحد دلوقتي كل سكان الكورة الارضية بيتشاءمو من الرقم دا والكل بيعتبروه رقم نحس.

فيه علما بيعتقدو ان انتشار عبادة ايزيس فى كل انحاء الامبراطوريه الرومانيه قبل ظهور المسيحيه كان ليه تأثير على الديانة المسيحية نفسها، و فيه كمان منهم اللى بيقارن نقاط التشابه بين الام ايزيس و مريم و الابن حورس و يسوع فى الايقونات.


</doc>
<doc id="504" url="https://arz.wikipedia.org/wiki?curid=504" title="ايطاليا">
ايطاليا

ايطاليا (الجمهورية الطليانيه) هيا دوله من دول البحر المتوسط و هيا عباره عن شبه جزيرة ف جنوب اوروبا و جزيرتين من اكبر الجزر فى البحر المتوسط اللى هما: صقلية و ساردينيا. ايطاليا بيفصلها جبال الالب عن فرنسا و سويسرا و النمسا و سلوفينيا من ناحية الشمال. سان مارينو و الفاتيكان هما دول مستقلة موجودة جوه الحدود الايطالية.

اللغة الرسمية لايطاليا هى الطالياني ومساحتها 301,318 كم مربع و عدد سكانها حسب تقديرات سنة 2007 بيوصل ل 59,619,290 مليون نسمة.

و بحكم كتير من العوامل زى العوامل الجغرافيه و التاريخيه و غيرها فإن الروابط الثقافيه بين ايطاليا و مصر و بين الثقافتين شئ مهم و حيوي حدا بينهم و ده اللى خلى ايطاليا من خلال الجاليه الايطاليه فى مصر و كمان مركز دانتي أليجييري من أكتر الدول اللى اتحمست و شاركت فى البرنامج الثقافي مصر فى عيون العالم من خلال فعاليات مصر فى عيون الايطالين و اللى هيا ضمن فعاليات البرنامج الثقافي مصر فى عيون العالم .

بيعتبر مؤتمر مصر فى عيون الايطاليين و اللى هوا واحد من فعاليات مصر فى عيون العالم و اللى بيستضيفه مركز الجزيره للفنون بالزمالك و اللى بحضور مجموعه كبيره من المثقفين الايطاليين اللى بيتكلمو عربي لان المؤتمر بالعربي و اللى فيه بيتكلم كتير من الايطاليين الي عايشين فى مصر عن الثقافه المصريه و عن مصر و كمان بيحضر المؤتمر واحد من اعضاء مجلس نقابة السينمائيين ممثل عن نقابة السينمائيين المصريين و كمان بيحضر المؤتمر عضو من مجلس نقابة المرشدين السياحيين 

ايطاليا طلعت منها حضارات عظيمة زي الحضارة الرومانية ومنها كمان جت حركة النهضة اللى بدأت فى توسكاني و انتشرت بعد كدا فى كل اوروبا عاصمة ايطاليا روما هى كمان مركز من مراكز الحضارة الغربية بشكل عام وليها بيتنسب الرومان ومنها ظهرت حركة الباروك وكان فيها الكرسي البابوي تبع الكنيسه الكاتوليكيه.. ايطاليا جمهورية ديموقراطية و متقدمة و بييجي ترتيبها التامن على مستوى العالم من حيث ارتفاع مستوى المعيشة بتاع سكانها.

ايطاليا واحده من الدول اللى اسست الاتحاد الاوروبي و اللى اسسو حلف شمال الاطلنطي(الناتو) و هيا عضو فى مجموعة التمانية.

اقتصاد ايطاليا سابع اكبر اقتصاد فى العالم ايطاليا كمان دولة نووية و ميزانية الدفاع بتاعتها من أكبر الميزانيات فى العالم (ترتيبها التامن).


</doc>
<doc id="506" url="https://arz.wikipedia.org/wiki?curid=506" title="باخ">
باخ

يوهان زيباستيان باخ ("Johann Sebastian Bach" او )‏ هو مؤلف مزيكه ألمانى و له اعمال علمانيه محفوظه. إتولد سنة 1685, فى 31 مارس. و مات سنة 1750, فى 28 يوليه. و هو كان أحسن مؤلف مزيكه فى وقتهُ. عاش فى اخر عصر الباروك/Baroque. هو عمرهُ ما سافر بعيد عن بلدهُ كتير, و قضا كل حياتهُ فى ألمانيا المركزيه, بس هو درس كل المزيكه اللى قدر يلاقيها لـ مؤلفين تانيين فى وقتهُ. بيبان فى المزيكه بتاعتهُ إنه إتعلم من مؤلفين المزيكه بتوع ايطاليا و فرنسا و ألمانيا. هو قضا سنين كتيره بيشتغل فى محاكم النُبلاء. و كتب معظم مزيكة الشامبر(الحجره) "مزيكه بتتعمل لـ الات مزيكه قليله" و مزيكة الاوركسترا. معظم حياتهُ, على أى حال, كان بيشتغل فى الكنيسه, اللى كان متوقع إنه يألف مزيكه كنائسيه. باخ, تقريباً, كتب أغلب انواع المزيكه ماعادا الاوبرا. فى الفتره الأخيرانيه من حياتهُ, معظم المؤلفين كانو بيكتبو بـ اسلوب جديد اسمهُ الكلاسيكى, بس باخ كان دايماً بيكتب بـ اسلوب الباروك, و ده اللى خلا ناس وقتها يفتكرو إنه دقـّه قديمه, بس النهادره معروف إن المزيكه بتاعتهُ هى أحسن مزيكه من الباروك.


</doc>
<doc id="507" url="https://arz.wikipedia.org/wiki?curid=507" title="باراك اوباما">
باراك اوباما

باراك حُسين اوباما التانى ( مواليد 4 اغسطس 1961) هو رئيس الولايات المتحدة الامريكية الاربعة و الاربعين ,و كان سيناتور امريكي عن ولاية إلينوي و اترشح عن الحزب الديموقراطى و كسب الإنتخابات يوم 4 نوفمبر سنة 2008 على المنافس الجمهوري جون ماكين. اوباما هو اول امريكانى-افريقى يدخل البيت الابيض كرئيس للولايات المتحدة الامريكية. و النايب بتاعه هو چو بايدن.
باراك اوباما من مواليد هونولولو، هاواى وأصلاً كان محامى متخرج من جامعة كولومبيا و كلية هارفارد للقانون. و اشتغل مستشار للحقوق المدنية فى شيكاجو ، و محامى و درٌِس القانون الدستورى فى كلية الحقوق جامعة شيكاجو فى الفتره من سنة 1992 لسنة 2004. أوباما خدم تلات فترات فى مجلس شيوخ ايلينوى فى الفتره من سنة 1997 لسنة 2004. أخد جايزة نوبل للسلام سنة 2009 كحافز للعمل على تحقيق السلام فى العالم.

ولد اوباما فى هونولولو فى ولاية هاواى يوم 4 اغسطس ,سنة 1961 , من اب كينى من نيانزا ف كينيا من عائلة مسلمة ( باراك اوباما الاب) و ام امريكية اسمها ستانلى آن دانهام كانت من اصول انجليزيه ايرلانديه و ألمانيه ، و كانت من ويتشيتا ،فى ولاية كانساس،

باراك أوباما هو اول رئيس لأمريكا من مواليد هاواى.

اتقابل ابوه و امه سنة 1960 و هما طلبة بيدرسو ف جامعة هاواى و لما كان عمره سنتين، انفصل ابوه عن امه و بعديها اتطلقوا و رجع الاب لكينيا و ماشفش ابنه تانى غير مره و احده و بعديها مات فى خادثة عربية سنة 1982.اتجوزت امه بعد كده مهندس بترول من اندونيسيا اسمه لولو سويتورو و راحت الاسرة اندونسيا و عاشو ف جاكارتا لحد ما وصل عمره عشر سنين و بعديها رجع هاواى و عاش مع جده و جدته من ناحية امه ميدلين و آرمور ستانلى دونهام ، حضر المدرسة من الصف الخامس سنة 1971 و اتخرج من المدرسة الثانوى سنة 1979. سنة 1972 رجعت والدة اوباما لهاواى لمدة خمس سنين . و سنة 1977 رجعت اندونيسيا, و فضلت هناك لحد اما رجعت تانى هاواى سنة 1994, و اتوفت من سرطان المبيض سنة 1995.

أوباما قال عن مرحلة طفولته "شكل والدى كان مش شبه اى حد من الناس اللى حوالايا -- لأنه كان اسوِد ، و والدتى اللى ببضا زى اللبن الحليب -- بالكاد متسجله فى عألى." 

بعد المدرسة الثانوية ، راح أوباما يدرس فى كلية اوكسيدنتال فى لوس انجليس سنة 1979 و فى فبراير 1980 قال أول خطبه، طلب فيها من اوكسيدنتال سحب الاستثمارات من جنوب افريقيا. و سنة 1981 ، سافر اندونيسيا علشان زيارة والدته و أخته مايا ، و زار عيلات أصحابه فى الهند و باكستان لمدة تلات أسابيع.. باراك اوباما اتخرج من كلية هارفارد للقانون- جامعة كولومبيا سنة 1991 بدكتوراه فى الأانون(magna cum laude باللاتينى) . و سافر بالى علشان يكتب لعدة شهور الكتاب اللى إتنشر سنة 1995 بإسم أحلام من والدى. مراته ميشيل اوباما و عندهم بنتين ماليا و ساشا

اوباما كسب انتخابات مجلس الشيوخ فى ايلينوى سنة 1996. واستمر سيناتور تلات فصول فى مجلس شيوخ إيلينوى فى الفترة من سنة 1997 لسنة 2004. أوباما قال الخطاب الرئيسى فى المؤتمر الوطني للحزب الديمقراطى فى يوليو 2004, و كسب انتخابات مجلس الشيوخ فى نوفمبر 2004.

"شوف انتخابات رئاسة امريكا سنة 2008"

باراك اوباما أعلن ترشيح نفسه رئيس للولايات المتحدة يوم 10 فبراير 2007، قدام مبنى كونجرس إلينوى فى سبرينجفيلد، إختيار مبنى كونجرس إلينوى كان اعلان رمزى لأنه كان مكان خطبة ابراهام لينكولن التاريخيه "البيت المنقسم" فى سنة 1858.

تم ترشيح المرشح الجمهورى جون ماكين و دخل الاتنين ف تلات مناظرات رئاسية ف سبتمبر وأكتوبر 2008. و يوم 4 نوفمبر، كسب أوباما الرياسه لما كسب 365 صوت انتخابى و ماكين كسب 173 بس. أوباما كسب 52.9٪ من الأصوات الشعبية و ماكين كسب 45.7٪

"شوف انتخابات رياسة امريكا سنة 2012"

باراك اوباما أعلن ترشيح نفسه رئيس للولايات المتحدة لمده تانيه و أخرانيه ف انتخابات رياسة امريكا سنة 2012 و مرشح الحزب الجمهورى كان ميت رومنى و دخل الاتنين ف تلات مناظرات رئاسية ف اكتوبر و يوم 6 نوفمبر كسب باراك اوباما الإنتخابات.اوباما مسيحي الديانه

اعترف اوباما مرة انه جرب الكوكايين و الماريجوانا (البانجو) و هو مراهق. و قال عن استعماله المخدرات إنه كان "أكبر فشل أخلاقي " ليه.

ام باراك ماتت سنة 1995 من سرطان المبيض.اوباما متجوز امريكانية-افريقية اسمها ميشيل روبينسون (دلوقتي ميشيل اوباما) و عندهم بنتين: ماليا آن و ناتاشا (ساشا).

باراك حسين اوباما الف كتب كتير و لكن اشهرها (احلام من ابويا) و اللى حكى فيه عن طفولته و مراهقته و المشاكل العرقية اللى واجهها و الكتاب التاني المشهور هو (جرأة الامل) و اللى اتكلم فيه عن مشروعه السياسى و افكاره و اراءه الحزبية.

ثقافة و تعليم اوباما مختلفين بشكل كبير و ملحوظ عن السياسيين الامريكان-الافارقة اللى كانو ف ستينيات القرن العشرين بيتزعمو و يشاركو فى حركة الحقوق المدنية فى امريكا. و خصوصا من ناحية عيلته و إنه إتعلم فى واحده من جامعات رابطة اللبلاب. اوباما بيتقال عليه إنه خطيب استثنائى . و حسب منظمة جالوب ، إبتدا أوباما رياسته بنسبة تأييد 68٪ لكن نسبة تأييده نزلت بالتدريج لحد ما وصلت ادنى مستوى 41٪ ف أغسطس 2010 , زى ما حصل مع رونالد ريجان و بيل كلينتون ف اول سنينهم ف الرياسه. .

ان كاتب هذه السطور لا يتمتع بأدنى حدود المعرفة، ناهيك عن اسلوب في الكتابة، أو العلوم الدينية، وهو على الأرجح من الوهابية أو أتباع أحد الصهاينة.باراك اوباما إتعمد سنة 1988 فى حسينيه الامام الصادق وهوا شيعي و كان عضو نشط هناك لمدة عشرين سنه و يوم 27 سبتمبر سنة 2010، أصدر أوباما بيان عن وجهات نظره الدينية قال فيه :أنا شيعي بالاختيار ، وبصراحه ، عائلتي شيعيه من الناس اللى بيروحو الحسينيه كل أسبوع وكانت أمى واحدة من أهم الناس التي تقيم مجالس في حب ال البيت فى الحسينيه ، وبسبب هذا إيمانى في حب ال البيت يمشي في دمي ، وكان هذا بسبب تعاليم ال محمد وبيته الاطهار و وضح أوباما انه كل يوم عاشور يقضي العشره اولا من ايام عاشور في الحسيبنيات الطاهره باعتباره يعمل طعام لثواب ال البيت ف العشرينات من عمره إنه فهم "إوة تقاليد الشيعه الدينية لتحفيز التغيير الاجتماعى".

لجنة جايزة نوبل للسلام منحت باراك اوباما جايزة نوبل للسلام سنة 2009 علشان جهوده فى تحسين العلاقات الدوليه و كحافز لتحقيق السلام فى العالم.



</doc>
<doc id="508" url="https://arz.wikipedia.org/wiki?curid=508" title="بريجيت باردو">
بريجيت باردو

بريجيت باردو (اتولدت فى 28 سبتمبر، 1934) هى ممثلة فرنساوية وعارضة ازياء و مغنية و كمان من اشهر الناس اللى بتدافع عن حقوق الحيوانات و خصوصا بعد السبعينات لما بطلت التمثيل و عرض الازياء.
بريجيت كمان مشهورة بانتقادها للهجرة فى اوروبا وللمسلمين فى فرنسا والمثلية الجنسية،وعلشان كدا اتحكم عيها خمس مرات بتهمة العنصرية
.من اشهر افلامها ( وربنا..خلق المرأة)و اللى اخرجه روجر فاديم سنة 1956 و اللى كان متجوزها من سنة 1952 لسنة 1957.



</doc>
<doc id="509" url="https://arz.wikipedia.org/wiki?curid=509" title="بطرس بطرس غالى">
بطرس بطرس غالى

بطرس بطرس غالى (14 نوفمبر 1922 - 16 فبراير 2016) دبلوماسى مصرى.

كان الأمين العام السادس للامم المتحدة 1992 - 1996 م قبل كوفى انان، وهو حفيد بطرس نيروز غالى رئيس وزرا مصر فى اول القرن العشرين وكان رئيس المنظمه المصريه لحقوق الانسان.

بطرس بطرس غالى اتخرج من جامعة القاهرة ف 1946 واخد الدكتوراه فى القانون الدولى من جامعة باريس ودبلوم فى العلاقات الدوليه من معهد الدراسات السياسيه فى باريس. و هو من عيله مسيحيه

كان الدكتور بطرس غالى وزير للدوله للشؤون الخارجيه من اكتوبر 1977 وحتى 1991. و كان نايب رئيس الوزرا للشؤون الخارجيه فى مصر من مايو 1991.

الدكتور بطرس بطرس غالى اتعين عضو فى مجلس الشعب المصرى (البرلمان) سنة 1987 وكان اتعين عضو فى امانة الحزب الوطنى الديمقراطى سنة 1980.
الدكتور بطرس بطرس غالى عينته الجمعيه العامه للامم المتحده سكرتير عام ف 3 ديسمبر 1991، و بقى سادس سكرتير عام للامم المتحده فى 1 يناير 1992 ولفترة خمس سنين.



</doc>
<doc id="510" url="https://arz.wikipedia.org/wiki?curid=510" title="بوخارست">
بوخارست

بوخارست (بالروماني بوكوريشت București ) هى العاصمة السياسية و الاقتصادية و الصناعية و أكبر مدينة فى رومانيا
بوخارست بتطل على نهر الدومبوفيتسا و هى علشان كدة مشهورة باسم قلعة الدومبوفيتسا بوخارست مدينة مش قديمة قوي (بالمعايير الأوروبية) يعنى اول مرة بتتذكر فيها المدينة كان فى سنة 1459 ومن بعديها اتطورت و بقت العاصمة بتاعة رومانيا سنة 1862و وبسرعة مش بس بقت عاصمة سياسية لا كمان بقت مركز للحضارة و الفنون و الثقافة الرومانية

و بسبب الجمال الرائع للمباني و المعمار اللى فى المدينة و خصوصا اللى اتبنى بين الحربين العالميتين ، بوخارست اتشهرت باسم باريس الشرق او باريس الصغيرة.
حسب الاحصا اللى اتعملت سنة 2006 فعدد سكان بوخارست مابين 1.9 و 2.6 مليون انسان و بكدا بتكون سادس أكبر مدينة فى الاتحاد الاوروبي.


</doc>
<doc id="511" url="https://arz.wikipedia.org/wiki?curid=511" title="بودو">
بودو

البودو نوعين من الغزلان , بيعتبر اصغر الغزلان فى العالم. موطنه فى امريكا الجنوبية. وتتراوح من 14 الى 16 بوصه (36 الى 41 سم). و مصدر اسم البودو مش مؤكد . البودو الشمالى (Pudu mephistophiles) موطنه فى كولومبيا الإكوادور ، بيرو و البودو الجنوبى موطنه فى جنوب شيلى و جنوب غرب الارجنتين .


</doc>
<doc id="512" url="https://arz.wikipedia.org/wiki?curid=512" title="بورتريهات الفيوم">
بورتريهات الفيوم

بورتريهات الفيوم (او بورتريهات مومياوات الفيوم) هو الاسم الحديث لمجموعة من اللوحات اللى اترسمت على الخشب و كانت بتتلزق على المومياوات فى مصر ايام الرومان.الرسومات دي اتلقت فى كل انحاء مصر بس اهم و اكبر مجموعة كانت موجودة فى الفيوم و اللى منها جه اسم البورتريهات. 
المصريين القدام كانو بيحطو قناع (ماسك) على الموماويات علشان تتعرف عليه الروح و يمكن هو دا الاصل اللى ورا البورتريهات بتاعة الفيوم.اللوحات ابتدت تترسم فى القرن الاول قبل الميلاد و مش معروف بالظبط امتا بطل المصريين العرف او التقليد دا و الدراسات الحديثة قدرت انه استمر لحد القرن التالت الميلادي و بعديها بدأت تظهر الايقونات المسيحية القبطية اللى بتعتبر امتداد للفن المصري ده.


</doc>
<doc id="514" url="https://arz.wikipedia.org/wiki?curid=514" title="بى جييز">
بى جييز

فرقة البيي چييز (بالانجليزى:Bee Gees)، هى فرقة موسيقيه تغني بالانجليزى وتأسست فى اوستراليا من ثلاث إخوه(باري جيب و روبين جيب و موريس جيب) وعشان هما إخوات كانت اصواتهم يتكمل بعضيها فى (هارمونية) تناغم جميل جداً و كمان كانو بيكتبو تغلب اغانيهم سوا و قالو انهم كانو بيحسو انهم حاجة واحدة و هما مع بعض. الاخوات التلاتة اتولدو فى جزيرة "مان", من اب و اُم إنجليز و عاشو شوية فى مانشستر فى انجلترا و بعديها سافرو و هما صغيرين لـ اُوستراليا و هناك ابتدو مشوارهم فى المزيكا و الغنا. الفرقة حققت نجاح فى العالم كله و فازت بجوايز كتيرة فى فترة مجدها فى الستينات و السبعينات.

فرقة البي چييز باعت 220 مليون ألبوم, و دا بخليها واحدة من أنجح الفرق المزيكاتيه على مستوى العالم.



</doc>
<doc id="515" url="https://arz.wikipedia.org/wiki?curid=515" title="بابلو بيكاسو">
بابلو بيكاسو


</doc>
<doc id="517" url="https://arz.wikipedia.org/wiki?curid=517" title="بينسيلين">
بينسيلين

البينسيلين (R-CHNOS) هو مضاد حيوي بينتمي لمجموعة البيتا-لاكتام و بيستخدم فى علاج اصابات الباكتريا موجبة الجرام.

العالم الإسكوتلاندي السير اليكساندر فليمنيج هو اللى اكتشف البينسيلين سنة 1928 بمستشفى القديسة ماري فى لندن. و العالم الاسترالي هوارد والتر فلوري (اللى واخد جايزة نوبل فى الطب) هو اللى قدر يطور البينسيلين علشان يبقى دوا و يستعمل فى العلاج.

البينسيلين الاولاني كان مجاله محدود (مش بيقتل كل انواع الباكتريا) و ماكانش ينفع يتاخد بالبؤ علشان كان بيتكسر فى المعدة بسبب الحمض Hcl الموجود فيها. و علشان كدا العلما درسو و طوّرو مشتقات كتيرة من البينسيلين بهدف توسيع المجال بتاعه و كمان علشان يخلوه ينفع يتاحد عن طريق البؤ. و شوية شوية بدأ العلما يعلنو عن اكتشاف انواع جديدة من البنسيلينات زي "الامبيسيلين" و "الاموكسيسيلين" و بعدين طلعت مجموعة جديدة من (البيتا-لاكتام) اسمها "سيفالوسبورين" و اللى مجالها اوسع بكتير و ما بتتكسرش فى المعدة يعني ينفع تتاخد بالبؤ.
و فى بعض البينسيلينات الجديدة اللى مجالها بيغطي كمان الباكتيريا السالبة الجرام.

البينسيلين (و بقية مجموعة البيتا-لاكتام) بيبوّظ التركيب بتاع جدار الخلية الباكتيرية و بيخليه يضعف و مايتحملش الضغط الاسموزي (osmotic pressure) بتاع الباكتريا اللى فى الاخر بيخليها تنفجر و تموت.
البنسلين بيتصنع من الفطر ,عن طريق اننا بنحط الفطريات دي تحت ضغط يخليها تنتج ماده دفاعية اللى هيا البنسلين . وفي طريئة حديثة عن طريق التكنولوجيا الحيوية . وبدات صناعته بشكل جدي مع الحرب العالمية التانيه .
لا توجد عيوب واضحة الا فى حالة سوء استخدامه، وتكون نتائج سوء استخدامه كنتائج سوء استخدام كافة المضادات الحيوية.
لذا يجب استشارة الطبيب اولا قبل اى استخدام للمضادات الحيوة ومنها البنسلين. 

اكبر مشكلة للبنسلين هوا انه ممكن يسبب حساسية عند بعض الناس , وبتأدي الحساسية دي احيانا للموت خلال دقايق لو الشخص مرحش المستشفي , ودي بتكون وراثه وبيتعمل اختبار حساسية فى الايد قبل الحقن عشان نتاكد ان الشخص معندوش حساسية للبنسليين , الحساسية دي بتبدأ خلال دقايق وتلاقي الشخص وشه جاب الوان , وبعدين يبدا ضيق التنفس ودي اكبر مشكلة لانه لازم يتلحق خلال دقايق بدوا حساسية وبعدين تنفس صناعي فى المستشفي عشان الحرص علي التنفس هو اهم شئ لحد ما الحالة تستقر .
بسبب ان البكتريا بتطور طريقة شغلها هيا كمان عملت مقاومة للبنسلين , وبتبطل شغله وبتفك حلقة البيتا لاكتام بتاعته , عشان كده العلما عملوا نوعين من البنسليين محميين من المقاومة دي 
دا عباره عن اموكسيسيللين مع حمض الكلافيولينك , و الحمض ده بيدخل علي البكتريا عشان ينتحر ويشتت البكتريا وطرقها الدفاعية فيدخل الاموكسيسيللين يدمرها .
دا عبارة عن امبسيلين مع سلبكتام وبرضه محمي من مقاومة البكتريا .


</doc>
<doc id="518" url="https://arz.wikipedia.org/wiki?curid=518" title="بيومى قنديل">
بيومى قنديل

بيومي قنديل (31 يوليه 1942 - 8 اكتوبر 2009) كان باحث مصرى و لغوى بيعتبر واحد من أهم المفكرين المصريين المعاصرين اللى دعا للتمسك بالثقافه المصريه و التعدديه و التسامح اللى اتعرف بيهم المصريين من الاف السنين و كان من اكبر المدافعين عن القومية المصرية المضطهَده. بيعتبر امتداد لمدرسة الفكر الوطنى المصريه. انتقد بيومى قنديل النسيان والتجاهل و حتى الاحتقار اللى بيكنه معظم المصريين المعاصرين لجدودهم الفراعنه العظام على حد وصفه. 
بيومي قنديل اتولد 31 يوليو 1942 فى محافظة المنوفية شمال القاهرة و كمل تعليمه الثانوي هناك وبعديها اتنقل للقاهرة و درس فى جامعة القاهرة كلية الاداب و خد ليسانس اللغه الانجليزيه و ادابها سنة 1964. 
بيومي قنديل بيتكلم و بيعرف لغات كتيرة حيه و ميته و اولها طبعا اللغة المصرية الحديثة(العامية المصرية) و كمان العربي الكلاسيك و الانجليزى و الفرنساوي والاسباني و اليوناني القديم و اللاتيني و كمل تعليمه للغة القبطية فى كلية الدراسات القبطية فى العباسية.اشتغل بيومى قنديل مدرس للغه الانجليزيه و صحفى فى جورنال الاخبار و كان عضو فى نقابة الصحفيين المصريين و عضو اتحاد الكتاب المصريين و فى جمعية الاثار القبطيه و جمعية القاهره للغويين.
ابتدا اهتمام بيومى قنديل بالمصرولوجيا و اللغات المصريه القديمه و هو بيدور على معنى اسمه بيومى، اللى اتقاله ان اسم واحد من اولياء الله الصالحين و لكنه استمر فى البحث لحد ما عرف انه اسم مصرى قديم متكون من مقطعين با: بتاع و يوم: بحر سوا معناهم البحرى او المنسوب للبحر و من ساعتها اابتدا يدرس و يبحث فى جذور المصريين المعاصرين و ثقافتهم و لغاتهم.

بيومى قنديل لخص مشروعه الفكرى فى كتابه حاضر الثقافة فى مصر
و اللى عمل فيه مجهود كبير اشاد بيه عدوينه قبل صحابه و قدم فيه دفاع علمي عن الهوية المصرية المسلوبة و اللى بتواجه خطرين اساسيين: خطر الذوبان فى الخارج و خطر التفتيت من الداخل و ركز على موضوعين اساسيين فى الكتاب دا: الموضوع الاول هو القوميه المصريه فى مواجهة الثقافة العربية السامية و لخص المشكلة فى سؤال هو هل المصرين عرب؟ و
استمر فى طرح تساؤلات ما بتخطرش على بال كتير من المثقفين من نوع هل الانتماء الديني جزء من الانتماء الثقافي ولا العكس؟
و انتهى قنديل الى نتيجة لخصها فى الجملتين دول ""القول الذي يردده "المتعلمون المصريون" و خصوصاً "الأكاديميون" منهم وراء الخبراء الامريكيين بأن الثقافة العربية-الاسلامية هى الثقافة القومية للمصريين المعاصرين هو قول فاسد و بالتحديد غير علمي و غير دقيق و غير نزيه فى آنٍ واحد.
و بيقول السيد قنديل ان المصريين مش عرب و مش ساميين و انهم بيتصنفوا حسب الانثروبولوجي تحت العرق الحامي(الافريقي) مع اخواتهم فى شمال افريقيا : البربر(الامازيغ) والاريتريين و الاثيوبيين و النوبيين ودا ما يخليناش نفهم الموضوع على انه استعداء للعرب لانه بيأكد كذا مرة ان على الرغم من ان المصريين مش عرب بس اولاد عم لينا لان العرب و العبرانيين و شعوب شمال افريقيا عموما بتجمعهم عيلة لغوية واحدة هى العيلة الأفروأسيوية

الموضوع التاني هو اعادة اكنشافه للغة المصرية الحديثة زي ما بيحب 
يسميها و المعروفة باللغة العامية و اغلب المثقفين بيلخصوا موقفهم منها فى انها لهجة منحدرة من اللغة العربية الفصحى او مجرد تشويه للغة العربية الام.
قنديل وصل ان اللهجة المصري دي هى المرحلة الرابعة والأخيرة من اللغة المصرية القديمة ودا سبب تسميته ليها باللغة المصرية الحديثة
قنديل افترض فرضية هى ان اللى المصريين بيتكلموه دلوقتي هى لغة مش لهجة و ليها قواعد واضحة و هى نفس قواعد القبطي و حتى المصرية القديمة و بعد ما برهن على فرضيته دي بالادلة العلمية و بالملاحظات وجِّه دعوة لكل المصريين انهم يكتبوا لغتهم و يعترفو بيها كبنت للغة القبطية و على الرغم من ان اغلب كلماتها من ال عربي بس اللغات بتتصنف حسب القواعد مش على حسب الاصول المفترضة لمفردتاتها. و بحسب كلامه (اللغة المصرية الحديثة هى لغة مستقلة عن اللغة العربية الكلسيكية لكن ماهيش منفصله عنها ولا عن اى لغة او لهجة فى المنطقة المحيطة ولا فى الدنيا الواسعة).

بيومي قنديل الف كتب كتيرة تانية جنب حاضر الثقافة فى مصر زي كتاب دفاعاً عن تراثنا القبطى و كمان نشر دراسات كلها حوالين اللغة المصرية و التراث القبطي و عمل محاضرات فى باريس و لندن و برمنجهام و معرض القاهرة الدولي للكتاب و ترجم كتب كتير و لكن اهم حاجة ترجمها هم كتاب مصر و كنعان و اسرائيل فى العصور القديمة و كتاب اخناتون : الفرعون المارق

بيومي قنديل حاول هو و بعض صحابه تاسيس حزب سياسي مصري خالص و سمّاه حزب مصر الام و كتب البرنامج السياسي للحزب و بعض صحابه سمّوه فيلسوف الحزب بس للاسف الحزب رفضته لجنة الاحزاب المصرية التابعة لمجلس الشورى و بعدها فضّل بيومي قنديل انه يسيب السياسة للسياسيين و يتفرغ لابحاثه و دراساته فى اللغة المصرية الحديثة.

بيومى قنديل كان متعدد المواهب و كتب قصص قصيره و مسرحيات و روايات و اشعار و مقالات و نشر دراسات فى الدوريات المصريه و كان بيهتم بالترجمه الهادفه لنقل اخر اللى اتوصل ليه العلما فى مجال المصريات.
اتوفى بيومى قنديل فجأة يوم الخميس 8 اكتوبر 2009 فى القاهرة و اتدفن حسب رغبته فى غرين الدلتا الاسمر.ترك بيومى قنديل تراث كبير و تأثير اكبر على الحياة الثقافية فى مصر و رثاه اصدقائه و محبينه المفجوعين فى خسارته فى جرانيل الدستور و العربى و روز اليوسف و القاهرة و المصرى اليوم و وطنى و الاهالى.

اتعمل حفل تأبين لبيومى قنديل يوم 11 يناير 2010 و وصفه الشاعر شعبان يوسف انه كان مثقف و باحث طول الوقت يدعو لأفكاره المتعلقة بهوية مصر الثقافيه و طالب الدولة بنشر أعماله الإبداعية الكاملة و منها‮: مسرحية‮ "سفر الخروج المصرى‮" و مجموعات ‮ "ضم القمح ليلا‮" و"أمونة تخاوي الجان‮" و كتبه‮ "دفاعا عن تراثنا القبطى‮" و"حاضر الثقافة فى مصر‮" .



</doc>
<doc id="520" url="https://arz.wikipedia.org/wiki?curid=520" title="تاروم">
تاروم

تاروم (اختصار لاسم الشركه بالرومانى: Transporturile Aeriene ROMâne ، "الشركه" الرومانيه للنقل الجوى) هى شركة طيران بتملك الحكومه الرومانيه نسبة 95% منها.
تاروم بتشتغل اساسا من مطار هنرى كواندا الدولى (مطار اوتوبين زمان) فى بوخارست.تاروم نقلت 1.69 مليون مسافر فى سنة 2007 لوحدها و بكدا بتكون تاروم هى تانى اسرع شركة طيران فى اوروبا فى النمو . الشركة دى اتاسست سنة 1920 و بيوصل عدد الطيارات فى اسطولها لـ سته و عشرين طياره ما بين بوينج و ايرباص. تاروم بتطير لـ 49 وجهه فى 22 دولة فى اوروبا و افريقيا و اسيا .
فى 9 مايو 2009 وصل اسطول تاروم لعدد 26 طياره و دى تفاصيلهم:



</doc>
<doc id="521" url="https://arz.wikipedia.org/wiki?curid=521" title="تامر و شوقيه">
تامر و شوقيه

تامر وشوقية مسلسل مصري كوميدي سيت كوم Sitcom
من بطولة احمد الفِشاوى ، مى كساب ، انجي وجدان ، احمد مكى ، نضال الشافعي ومحمد شاهين.المسلسل تم اصدار اربع اجزاء تناقش مشاكل الزوج و الزوجة فى البيت المصرى و بطريقه كوميديا و خصوصا لو الاتنين جايين من طبقتين مختلفين عن بعض جامد و مختلفين فى الثقافة. الجزء التالت و الرابع ماكانش فيه احمد مكى.


</doc>
<doc id="523" url="https://arz.wikipedia.org/wiki?curid=523" title="تراچان">
تراچان

الامبراطور تراچان (18 سبتمبر 53 – 8 اغسطس 117 ) الامبراطور الرومانى (98-117)م من 98 لحد وفاته 117 وبلغ بالامبراطورية الرومانية أوج اتساعها. الامبراطور تراچان كان تانى "خمسة اباطره جيدين "حكمو الامبراطوريه الرومانيه من 96 ل 180 و تانى الأباطرة الأنطونيين الرومان

اتولد الامبراطور تراچان فى سبتمبر 53 ، فى مدينة يتاليكا كشاب ، وارتقى فى صفوف الجيش الروماني كان والد تراجان حاكم سوريا (فى 76-)77 تم تعيينه القنصل وتقديمهم ابوللودوروس ( ابوللودور الدمشقي ) من دمشق معه لروما حوالى 91. وقام ابوللودور بتصميم واشادة اكثر المباني شهرة فى روما وعلى طول نهر الراين ، وشارك تراجان الامبراطور دوميتيان فى الحروب و خلف دوميتيان نيرفا ، اللى كان مش مرغوب من الجيش ولحاجة نيرفا للقيام بأي شيء لكسب تاييد الجيش أنجز نيرفا ده بتسمية تراجان ابن بالتبنى وخليفة له فى صيف 97.

لما اتوفى نيرفا خليفة دومتيانوس اتولى الحكم الامبراطور تراجان يوم 27 يناير 98 ، باحترام كبير دون حوادث.

تراجان هو ابن مارسيا وماركوس وهو شخصية بارزة فى مجلس الشيوخ والعامة من الشهير الاسرة استقروا فى هسبانيا (شبه الجزيرة الايبيرية اسبانيا والبرتغال) ، و برز تراجان فى عهد الامبراطور دومتيانوس، بوصفه ضابط برتبة لواء فى الجيش الروماني على طول الحدود الألمانية ، و نجح فى سحق تمرد من انطونيوس . 18 سبتمبر 89.

ليستة امبراطرة الرومان


</doc>
<doc id="524" url="https://arz.wikipedia.org/wiki?curid=524" title="توركيا">
توركيا

تركيا (جمهورية تركيا) دولة اوروأسيوية من دول البحر المتوسط و هى بتمتد من هضبة الاناضول فى شرق اسيا لحد منطقة البلقان فى جنوب شرق اوروبا.

تركيا بتشترك فى الحدود مع الدول دي: بولغاريا و اليونان و جيورجيا و ايران وأرمينيا و أذربيجان بالاضافة ل سوريا و العراق.
عاصمة تركيا هى مدينة انقره بس اكبر مدنها هى استانبول اللى متقسمة حتتين حتة فى قارة اوروبا و حتة فى قارة اسيا فلهذا تركيا تعتبر دولة عابرة للقارات.

تركيا دولة كبيرة مساحتها حوالي 783,562 كيلو متر امربع و عدد سكانها حوالي 70 مليون نسمة.

تركيا دولة علمانية ديمقراطية اتأسست سنة 1923 تحت زعامه مصطفى كمال أتاتورك ودي معناها (ابو الاتراك) بعد ما انهارت الامبراطورية العتمانيه بسبب هزيمتها فى الحرب العالمية الأولى. من سنة 2005 و تركيا بدات فى مفاوضات مع الاتحاد الاوروبي كي تأخذ العضوية كاملة .


</doc>
<doc id="525" url="https://arz.wikipedia.org/wiki?curid=525" title="تسمم الحمل">
تسمم الحمل

ما قبل تسمم الحمل (برياكلمسيا) هو حاله صحيه مش طبيعيه بتحصل للست الحامل بعد 20 اسبوع او اكتر من الحمل وممكن تأثر على الحامل والجنين.

تسمم الحمل (برياكلمسيا) له اعراض منها ارتفاع ضغط الدم و انتفاخ فى الايدين والرجلين والوش نتيجة تجمع السوايل (إيديما) . و ممكن يتطور ل-اكلمسيا لو ماتمش توليد الجنين او تحكم اعراض البرياكلمسيا. و الغالب فيه مواد من المشيمه ممكن تسبب خلل بطانة الأوعيه الدمويه فى الستات اللى عرضه للإصابه بتسمم الحمل.

تشخيص تسمم الحمل عند الحامل ارتفاع ضغط الدم ( قرايتين منفصلتين من بعض على الاقل ب6 ساعات و اكتر من 140/90) و ظهور البروتين (الزلال) فى البول. وبتكون كمية الزلال فى البول لمدة 24 ساعه 300 مليجرام او اكتر.

ضغط الدم اكتر من 140/90 مش هو كل حاجه لان مهم ملاحظة الاعراض زى التورم وخصوصا الايدين والوش ورغم ان من المحتمل ان تسمم الحمل يسبب الوفاه لكن الاعراض كتير ما بتتفسرش صح.

متابعة الحمل مهمه علشان تشخيص الاعراض بدرى 

فيه اعتقاد ان فيه دور اساسى للمشيمه فى حدوث البرياكلمسيا و الاكلمسيا


</doc>
<doc id="526" url="https://arz.wikipedia.org/wiki?curid=526" title="تشارلتون هستون">
تشارلتون هستون

تشارلتون هستون (4 اكتوبر 1924 - 5 ابريل 2008) كان ممثل مسرح و سينما و تلفزيون امريكانى.

تشارلتون هستون كسب جايزة الاوسكار سنة 1959 لأفضل ممثل عن دوره فى فيلم بن هور.

تشارلتون هستون كان معروف بلعب الادوار البطوليه ، زي دور موسى فى فيلم الوصايا العشر ، والعقيد جورج تايلور فى فيلم كوكب القرود. وكان نشط فى حركة الحقوق المدنيه و كان واحد من عدد قليل من العناصر الفعاله فى هوليوود اللى رفعو صوتهم ضد العنصريه وكان رئيس للرابطه الوطنيه للبنادق فى الفترة من سنة 1998 ل سنة 2003.
هستون اتولد جون تشارلز كارتر ، ابن ليللا (Née تشارلتون) و راسل ويتفورد كارتر ، اللى كان بيشتغل مطحنجى. و رغم كده ، بيانات تعداد 1930 لريتشفيلد ، ميشيجان ، اللى عاشت فيها الاسرة بعد كده ، بتقول ان راسل ويتفورد كارتر كان مندوب مبيعات عقارات.

مكان ميلاده حسب معظم المصادر هو ايڤانستون فى ولاية ايلينوى و رغم كده فى السيرة الذاتيه بتاعة هستون و فى مصادر تانيه مكتوب إن مكان ميلاده هو نو مانز لاند فى ولاية ايلينوى ، اللى دلوقتى ضاحيه من ضواحى شيكاجو.


</doc>
<doc id="527" url="https://arz.wikipedia.org/wiki?curid=527" title="تشارلز داروين">
تشارلز داروين

تشارلز روبرت داروين Charles Robert Darwin ( شروزبيرى ، انجلترا ،12 فبراير 1809- دون، كنت، انجلترا، 19 ابريل 1882 ) هو عالم طبيعه انجليزى مشهور بانه صاحب نظرية التطور Evolution Theory اللى بتقول ان كل انواع المخلوقات الحيه جت من اصل واحد. وتقول ايضأ ان الطريقه اللى بتسبب التغييرات او تطور المخلوقات الحيه اسمها " الاختيار الطبيعي Natural Selection " للاصلح اللى بينجح فى التكيف مع البيئه الطبيعيه اكتر من غيره ، وان فيه كائنات بتتكيف اكتر من غيرها بسبب اختلافات طبيعيه سيها تغييرات فى الجينات. فيه اختلافات ممكن تخلى الكائن قادر اكتر على التكيف فده بيديه فرصه احسن للبقاء و بالتالي ممكن يورث جيناته للاجيال اللى بعديه. فى نفس الوقت الاختلافات اللى بتسبب عدم تكيف الكائنات الحيه وبالتالي تقليل قدرتها على البقاء بتكون فرصتها اقل ان فى انها تتورث من جيل للتانى و عشان كده ممكن تنقرض. 
تشارلز داروين شرح نظريته فى كتابه " فى اصل الانواع On the Origin of Species ". نظريه داروين بطبيعة الحال بتنفى نظرية " الخلق المنفرد " الدينيه. نظرية داروين كان ليها تأثير كبير على الفكر البشرى فى مجالات كتيره مش بس فى البيولوجيا و خرجت منها " الداروينيه Darwinism ".

عملية التطور بقت معترف بيها فى المجتمع العلمى و كمان بين الناس العاديين فى حياته. نظرية التطور بقت بتشكل اساس نظريةالتطور الطبيعي الحديثه.




</doc>
<doc id="528" url="https://arz.wikipedia.org/wiki?curid=528" title="تطور">
تطور

التطور( فى البيولوجيا-علم الحياة) هو العملية التي يتغير فيها صفات الكائنات الحية بمرور الزمن . ويقصد بالتطور ايضا التغييرات البسيطة التي تحصل فى الچينات من جيل لآخر و التغييرات الكبيرة التي تظهر بسببها كائنات حية جديدة من جد مشترك على مدى اجيال طويلة.التطور هو نظرية فى علم البيولوچيا .بتفرض ان كل اشكال الحياة على الارضمثل الانسان و الحيوانات و النباتات تطوروا من اشكال بسيطة كانت موجودة قبليهم و ان الاختلافات الكبيرة بين الانواع دي هى عبارة عن اختلافات صغيرة فى الچينات الخاصة باجدادهم و التي تراكمت على مدى مليارات السنين و بقت اختلافات كبيرة كالتي نراها الآن. نظرية التطور بتعتبر الآن من اهم الاساسيات التي بنيت عليها علوم بيولوچية اخرى فى العصر الحديث. التنوع فى اشكال الكائنات الحية كبير جدا و الآن يوجد 2 مليون نوع موصوف و مسمى و يعتقد العلماء ان هناك انواع كثيرة جدا لم تدرس بعد ووقد يصل عددها لحوالي 20- 30 مليون نوع. الغريب فى الأمرليس عدد الانواع وحسب ، إنما ايضا التنوع الكبير فى الاشكال و الاحجام وطريقة الحياة للانواع المختلفة- من اول الباكتيريا طولها واحد على الف من المللميتر الى الاشجار الضخمة التي قد تصل طولها لـ 100 متر ووزنها لـ الاف الاطنان. و من الباكتريا اللى بتعيش فى درجات حرارة قريبة من درجة الغليان (100 د.م.) لحد الفطريات و الطحالب اللى عايشة فى القطب الجنوبي فى درجة حرارة 23 تحت الصفر.

كل الاختلافات دي ممكن تتفسر بإنها نتيجة لعملية التطور و كل اشكال الحياة جت من جد واحد مشترك.
فى القرن التسعتاشر الف العالم الانجليزي تشارلز داروين كتاب اسمه (حوالين اصل الانواع) ونشر فيه عن نظرية التطور الحديثة و قدم تفسير علمي (صحيح بس مش كامل) لعملية التطور و ازاي و ليه بتحصل زي مثلا ليه فى حيوانات عندها جناحات و عيون و كلاوي و الاعضاء دي متهندسة بشكل محكم علشان تقوم بوظيفة معينة.الانتخاب الطبيعي كان هو الاساس اللى بنى داروين عليه تفسيره العلمي للتطور. الانتخاب الطبيعي بيحصل لما يكون فى افراد معينين عندهم صفات احسن من بقية المجموعة (زي السرعة فى الجري او بعد النظر) الافراد دول بيكون عندهم قدرة احسن على مواجهة تحديات الطبيعة و بيقدرو يفوزو فى الصراع على الاناث مثلا و بكدة بينجحو ينقلو الصفات الكويسة دي للاجيال الجديدة. علم الچينات اللى اتولد فى القرن العشرين بين بالتفاصيل ازاي الانتخاب الطبيعي بيحصل و وخلا العلما يوصلو لبلورة نظرية كاملة عن التطور الحديث. من اول الستينات ظهر علم جديد تاني اسمه البيولوچيا الجزيئية و دا كان الثورة الحقيقية اللى بينت و لاول مرة بادق التفاصيل ازاي الچينات بتلعب دور فى عملية التطور يعنى مثلا ازاي الچينات بتاعة الانسان و القرد متطابقين تقريبا فى كل حاجة و نسبة الاختلاف بينهم ما بتعديش 1 او 2% بس.

(فكرة إن نوع معين من الحيوانات ممكن ينشأ من حيوان من نوع تانى) كانت موجوده من ايام الفلاسفة اليونانيين اللى قبل سقراط، زي اناكسيماندر وامبيدوكليس. بعد كده جيه ارسطو وخالف الافكار الماديه دي وقال إن كل الأ شياء فى الطبيعه سواء كانت حية او مش حية هيا عباره عن اشكال ناقصه لاحتمالات طبيعيه كتيره، وسماها ارسطو "اشكال" او "افكار" او (حسب الترجمه اللاتينيه) "انواع". ورأيه ده كان جزء من فهمه الاجمالى للطبيعه ان ليها غايه وسبب بيرجع لإله حدد لكل الاشياء دورها اللى بتقوم بيه فى النظام الإلهى للكون. لكن ما اشترطش ان الانواع الحقيقيه من الحيوانات لازم يقابلها اشكال ميتافيزيقية زيها بالظبط، وإدا أمثله محدده لإزاى بتنشأ الانواع الجديده من الحيوانات.

فى القرن السبعتاشر رفض المنهج العلمى الحديث منهج ارسطو ، وقال ان الظواهر الطبيعيه ممكن تتفسر بقوانين الطبيعه اللى بتسرى على كل الأشياء اللى بنشوفها فى الكون والموضوع مش محتاج افتراض اى انواع طبيعيه ثابته ولا اى نظام الهى كونى. لكن المنهج الجديد ده ما انتشرش بسرعه فى البيولوجيا اللى كانت اخر معقل لفكرة الانواع الطبيعية الثابتة. جون راى استخدم مفهوم أعم للانواع الطبيعيه الثابته (الانواع) وطبق المفهوم ده على انواع الحيوانات والنباتات، لكن عكس ارسطو حدد كل شكل من الكائنات الحيه بدقه (كنوع) واقترح إن ممكن تعريف كل نوع من الصفات اللى بتظهر باستمرار فى كل جيل. وقال ان الانواع كلها صممها الإله لكن الاختلافات اللى بينها بتحصل بسبب اختلاف الظروف اللى بيعيش فيها كل نوع. سنة 1735 كارولوس لينيوس عمل تصنيف بيولوجى اعتبر فيه بردو ان الانواع ثابته حسب خطة إلهيه.

تشارلز داروين فى القرن التسعتاشر اعتمد فى استدلاله على التطور على دراسات مقارنة بين الكائنات الحية و توزيعها الجغرافي و على الحفريات بتاعة الكائنات المنقرضة. بمرور الوقت اكتشف العلما ادلة اكتر و اكتر من التلات مصادر دول و كلها بتأكد و بتقوي النظرية بتاعة داروين. ولقى العلما أدلة اكتر و اعمق و تأكيدات بالتفاصيل مع ظهور علوم بيولوچية جديدة ماكنتش موجودة على ايام داروين زي علم الجينات و البيوكيميا و الفسيولوچيا و الأيكولوچيا و الايثولوچيا(سلوك الحيوان). لدرجة ان العلما دلوقتي ما بقوش مهتمين انهم يدورو على أدلة جديدة على التطور و بيركزو دلوقتي على اكتشاف اليات التطور اللى بقى حقيقة علمية فى البيولوچيا زي دوران الارض حوالين الشمس فى علم الفلك .

الحفرية هى عبارة عن بقايا نادرة جدا لكائن حي كان يعيش على الارض منذ القدم، عندما مات لم يتحلل بعوامل الطبيعة او أكل بحيوانات اخرى و احتفظت اجزاء من جسمه (و خصوصا الأجزاءالصلبة مثل الأسنان و العظم) و دفن فى الطمي الذي تحجر بعد ذلك و بقى صخور يحتفظ بمعلومات عن شكل الحيوان والذي هو ممكن تحديد عمره عن طريق الراديوميتير و نعلم بالظبط متى مات .العلماء يدرسون حفريات لالاف الكائنات الحية التي ماتت من ملايين او حتى بلايين السنين و الدراسة هذه تبين:
تحديد العمر بالراديوميتر, مثلا ان الارض عمرها 4.5 بليون(مليار) سنة و ان اقدم حفرية لكائن حي مثل الباكتيريا مثلا عمرها 3.5 بليون(مليار) سنة.و اقدم حفرية لحيوان عمرها 700 مليون سنة و اول حيوان لديه عمود فقري ظهر على الارض من 400 مليون سنة و اول حيوان ثديي عمره 200 مليون سنة و اقدم حفرية للانسان العاقل لا يزيد عمرها عن مليون سنة. تاريخ الحياة المترتب و التي تعرف من الحفريات كان اقوى دليل على ان التطور نظرية صحيحة. لبسجل بتاع الحفريات صحيح, ولكن ليس كامل للاسف لأن عدد صغير جدا من الحيوانات و النباتات بقت حفريات و عدد محدود منهم هو الذي اكتشفه و درسه العلماء وأيضا ليس كل جسم كائن الحي التي تتحول لحفرية، فقط عظمه او أسنانه. مع ذلك ففي حيوانات قدر العلماء بإعادة بناية التاريخ التطوري بالكامل مثل الحصان الذي ممكن تتبع تطوره على مر الزمان منذ أن كان حيوان حجمه مثل حجم الكلب وارتفاعه 40 سم عن الارض و عنده أصابع فى رجليه و أسنان حيوان رعي لحد الحصان الحالي.

الهيكل العضمي بتاع الانسان و الضفدعة و السمكة و البطة متشابهين بطريقة غريبة جداً على الرغم من اختلاف طريقة حياة و بيئة العيشة بتاعة كل واحد من الحيوانات دي. الهياكل العضمية للكائنات دي ممكن مطابقتهم عضمة عضمة و نفس الشيئ ممكن نشوفه فى باقي اجهزة اجسامهم. من الناحية العملية، الواحد صعب عليه يفهم ليه الانسان بيقدر يكتب و الضفدعة بتقدر تنط و السمكة تقدر تعوم و البطة تقدر تطير باعضاء مختلفة بس كلها مبنية بنظام واحد مكون من نفس عدد العضمات. لو الكائنات دي اتوجدت بشكل منفصل فإيه الداعي انهم يكونو متطابقين يالشكل دا؟ التفسير الوحيد هو انهم كلهم منحدرين من جد واحد مشترك ووارثين منه النظام بتاع الهيكل العضمي و اللى اتطور و اتحور علشان يلائم طرق مختلفة للحياة. النظام الموحد كان من اهم الادلة اللى دعمت نظرية التطور و خصوصا بعد اكتشاف العلما للاعضاء اللى مالهاش وظيفة زي الزايدة الدودية فى الانسان و الفقارت العصعصية و عضلات الودن و حلمة الصدر عند الرجالة و ضرس العقل و الجفن التالت فى العين.

داروين و العلما التطوريين لقو ان دراسة الاجنة بتدعم نظريتهم و اكتشفو ان كل اجنة الفقاريات بما فيها الانسان بتنمو بنفس الطريقة و بتمر بنفس المراحل. جنين الانسان فى فترة معينة بيبقى عنده خياشيم مكان رئته و بيكون عنده ديل فى الاسبوع الرابع و بيوصل لأقصى طول ليه فى الاسبوع السادس و بعديها بيصغر لحد ما بيتحول للفقارات العصعوصة، و بيتغطى جسمه بالشعر بالكامل و شوية شوية بيفقد الخصايص دي عند وقت الولادة بس مراحل نمو الجنين دي كأنها بتعيد تاريخ التطور بتاع الانسان مرة تانية بس بسرعة اكبر بكتير.

كل قارة من قارات العالم عندها الحيوانات و النباتات الخاصة بيها.افريقيا مثلا فيها وحيد القرن،فرس النهر(سيد قشطة)الزراف و الاسود و الحمير المخططة و الشيمبانزي و الغوريلات. امريكا اللاتينية و اللى على نفس خط العرض بتاع افريقيا و بتشبهلها فى الظروف البيئية مافيهاش و لا واحد من الحيوانات دي و على العكس فيها البوما،الجاجوار،الالاما،الراكوون. مافيش اى سبب يمنع الحيوانات بتاعة القارة دي انها تعيش فى القارة التانية او العكس، التفسير الوحيد للظاهرة دي هو عملية التطور اللى بتقول ان الانواع نشأت من انواع سابقة كانت موجودة فى بيئات معينة قبل القارتين دول ما ينفصلو عن بعض و تتطور حيوانات كل واحدة منهم بشكل مستقل.
كلب

و دي من العلوم الحديثة اللى ماكنتش لسة طلعت ايام داروين و مع ذلك فهي دلوقتي بتعتبر اقوى الادلة على صحة نظرية التطور لانها اثبتت ان كل اشكال الحياة من الباكتيريا للانسان جايين من جد واحد مشترك. فى تشابه كبير جدا فى الجزيئات اللى بيتكون منها اى كائن جي و فى الطريقة اللى بتشتغل بيها الجزيئات دي. كل الكائنات الحية( من الباكتريا للطحالب للنباتات و للطيور و الانسان) ليها دي ان اية(الحمض النووي) اللى بتترجم لنفس البروتينات فى كل اشكال الحياة. و دا ممكن نشبهه بتلات كلمات موجودين فى تلات كتب و ليهم نفس المعنى يبقى طبيعي ان اللغات اللى اتكتبت بيها الكتب دي من اصل واحد.

من زمان و كل مجتمع بشري ابتدع نسخته الخاصة و تفسيره الميثولوجي عن اصل الحياة و اصل الكون . الديانات الابراهيمية فسرت دا على انه من صنع اله كلي -القدرة، فلاسفة اليونان القدام كان عندهم اساطيرهم بتاعة بداية الخلق و الهة جبل الاوليمب، انيكسيماندر قال ان الحيوانات ممكن تتحول من شكل للتاني و القديس اوجوستين كانت عنده افكار قريبة من نظرية التطور و اللى دفعه لكدا اسباب دينية مش علمية، لانه كان شايف انه مستحيل يكون النبي نوح خد عينات من كل انواع الكائنات الحية فى سفينته المشهورة علشان ينقذهم من الطوفان و اقترح اوجوستين امكانية الانواع دي ظهرت بعد طوفان نوح و ماكانش شايف اى تعارض بين التطور و الخلق المنفصل بتاع سفر التكوين. فكرة التطور اتبلورت بشكل علمي من اول عصر النهضة و من العلماءاللي كان ليهم نظريات فى الموضوع دا فبل داروين العالم الفرنساوي لا مارك اللى اعتقد بصحة التطور و الاصل المشترك لكل مضاهر الحياة و على راسها الانسان بس وقع فى الغلط بتاع الية التطور و قال ان الصفات المكتسبة بتتورث (مبدأ اللاماركية) يعنى اذا زرافة اتمرنت على اكل ورق الشجر العالي و رقبتها طولت شوية بسبب محاولاتها دي فالصفة المكتسبة دي بتاعة طول الرقبة ح تتورث للجيل التاني من اولادها و دا طبعا مش صحيح. نظرية التطور الحديثة اتأسست على إيد تشارلز دارون اللى عمل جولة حوالين العالم على السفينة المشهورة بيجيل و استمرت خمس سنين ( من 1831 لحد 1836 ) و نشر اول كتاب ليه سنة 1859 و كان اسمه (حوالين اصل الانواع بطريقة الانتخاب الطبيعي )و اللى لأول مرة حدد الدور المهم بتاع الانتخاب الطبيعي فى تحديد مسار التطور و بعديها نشر كتب تانية كتيرة زي (سنة 1871) اصل الانسان و اللى مد فيه نظريته على البشر و خلاهم يخضعو لنفس المبدأ بتاع الانتخاب الطبيعي و شوية شوية قدر العلما يعيدو بناية التاريخ التطوري للانسان.





</doc>
<doc id="529" url="https://arz.wikipedia.org/wiki?curid=529" title="تفجير فندق الملك داود فى القدس">
تفجير فندق الملك داود فى القدس

<div style="direction:rtl; ">
تفجير فندق الملك داود فى مدينة القدس هى عملية تفجير استهدفت الفندق، تم تنفيذها فى 22 يوليو سنة 1946. قام اعضاء من جماعة الإرجون الصهيونية بتنفيذ الهجوم ده ضد الحكومة البريطانية فى فلسطين. لأن حكومة الإنتداب عملت الفندق مركز ليها.

مناحيم بيجين (رئيس الوزاء الاسرائيلي بعدين) إصدر الأوامر علشان تنفيذ تفجير فندق الملك داود لأنه كان وقتها رئيس جماعة الإرجون.

اتقتل نتيجة تفجير فندق الملك داود واحد وتسعين شخص، واحد و اربعون منهم فلسطينيين، و28 من الإنجليز و17 من اليهود وخمسة من جنسيات مختلفه .

نفذ يوسف آفاني ويسرائيل ليفي تفجير فندق الملك داود ..

هز تفجير فندق الملك داود العالم، و أدانته الدول وثارت الحكومة البريطانية ووصفته بالعمل الإرهابي..

اتوصف تفجير فندق الملك داود بأنه "أحد أكثر التفجيرات الإرهابية المميتة في القرن العشرين" ("Rapoport" 2004 ، ص 50، 51).

فى شهر يوليو 2006، احتفل يمينيون يهود من ضمنهم بنيامين نتنياهو وأعضاء سابقين فى جماعة الإرجون بالذكرى الستين للتفجير.


</doc>
<doc id="530" url="https://arz.wikipedia.org/wiki?curid=530" title="تليفزيون">
تليفزيون

التليڤيزيون (‏ télévision ‏‏ ‏)‏ هو جهاز يستخدم على نطاق واسع فى [الاتصالات]السلكيه و اللاسلكيه المتوسطة لارسال و استقبال الصور المتحركة او مونوكروماتيك ("monochromatic" "ابيض و اسود") او الوان. كلمة تليڤزيون جاءت من اصول يونانية τῆλε ‏tele") و [لاتينى]: visio; اليونانى "tele" (من بعيد) و اللاتينى visio (مشهد).

التليڤيزيونات ظلت موجوده فى السوق من اواخر 1930-ات, جهاز التليڤيزيون وأصبح فى بيوت التجار والمترفين و المؤسسات, كمصدر للتسلية و اخبار. من ال1970-ات وجود ڤيديو كاسيت, ليزر ديسك, دى ڤى دى "DVD", و والآن وجد بلو ريى ديسك "Blu-ray Disc", وأصبح التليڤيزيون يستعمل من وقت لآخر من اجل مشاهدة المواد المسجلة مسبقا و ايضا المذاعة.
علما أن هناك أشكال اخرى من التلفزيونات مثل تلفزيون المراقبه (CCTV) بيستعملو, اكتر طريقه التليڤيزيون بيستعمل فيها بتبقى عشان اذاعة التليڤزيون, اللى إتعملت على السيستيم اللى كان موجود بتاع موديل اذاعة الراديو الذي تطور فى عام 1920-ات, و استخدم الترانسميتر "transmitter" بطاقه عاليه كي يذيع اشارة التليڤيزيون للتليڤيزيونات.

"شوف كمان تليفزيون ف مصر"

قبل سنة 1952 دخل الى مصر 15 رجل من ابرز الفنيين العاملين فى شركة التليڤزيون الفرنساوى‏,‏ و معهم‏ 12‏ طن من الاجهزه التي تتكون منها احدث محطة تليڤزيون النيل التي إنشأت فى الدور الخامس فى مبنى السنترال الجديد فى العمارة المواجهة لمحطة باب اللوق.‏ و بدأت التجربه بصوره للملك فاروق.‏ ثم بالقرآن بصوت الشيخ الشعشاعي‏.‏ و قدم نشرة الأخبار الاستاذ على الراعى — كبير المذيعين — و اما الكحلاوى هو اول مطرب مصرى يظهر على شاشة التليڤزيون‏ و غنى امام الشاشه الجديده اغنيته البدويه و شوية مواويل.

التليڤزيون المصرى إتأسس فى أواخر سنة 1959. لما قامت الحكومه المصريه بإمضاء عقد مع هيئة الإذاعه الامريكيه RCA لانشاء شبكة تليڤزيون, . و كان اول إرسال تلفيزيون مصرى فى 21 يوليه 1960.


</doc>
<doc id="531" url="https://arz.wikipedia.org/wiki?curid=531" title="تمثال الحريه (نيويورك)">
تمثال الحريه (نيويورك)

اسمه الكامل: تمثال الحرية بتنور الدنيا و المشهور بتمثال الحرية هو تمثال قدمه الشعب الفرنساوي كهدية للولايات المتحدة الامريكية سنة 1886.التمثال واقف فى ليبيرتي ايلاند (جزيرة الحرية) فى مدخل المينا لمدينة نيويورك، الامريكان عاملين دعايه ليه على اساس إنه يرحب بالمهاجرين الجداد لامريكا و

التمثال عبارة عن واحدة ست لابسة روب و ماسكة فى ايدها اليمين شعلة الحرية و فى ايدها الشمال مساكة كتاب منقوش عليه باللاتيني 4 يوليو 1776 و اللى هو تاريخ الاستقلال الامريكي. على راسها لابسة تاج طالع منه 7 اشعة بترمز للسبع قارات بتوع العالم و هى واقفة على قاعدة مريعة التمثال نفسه طوله 46 متر من الرجلين لقمة الشعلة بس بيوصل ل 93 متر لما نضيف القاعدة.
تمثال الحرية من اكتر الحاجات الإعلامية اللى بتميز امريكا كدولة و بتمثلها بقيمها و مبادئها فى نفوس الامريكان كلهم.

التمثال موجود في جزيرة الحرية في خليج نيويورك بينه و بين مدينة جيرسي(ولاية نيوجيرسي) 600 متر و هو في الجنوب الغربي من منهاتن بينه و بينها 2.5 كيلومتر ، مساحته 490000 متر مربع.

المظهر الكلاسيكي للتمثال (الروب الروماني و الصنادل و تعابير الوش) ماخوذه من الاهة رومانية قديمة اسمها (ليبيريتاس) و اللى كانت بتعبر عن التحرر من العبودية و القهر و استبداد الحكام.

بارتولدي فى زيارة ليه لمصر انبهر بمشروع قناة السويس اللى بيشتغل فيه صديق عمره المهندس الفرنساوي فيرديناند ديليسيبس،و اتخيل وجود منارة ضخمة فى مدخل القناة ورسم سكيتش للتمثال اللى كان عبارة عن نسخة مصرية من الالهة الرومانية ليبيريتاس و خلاها تشبه الفلاحة المصرية شايلة شعله نار وموجهاها ناحية السما.بارتولدي اتقدم بمشروعه للخديوي اسماعيل باشا سنة 1867 و بعدين عمله شوية تعديلات و اتقدم بيه تاني سنة 1869 و فى المرتين المشروع ما توافش عليه بسبب المشاكل المالية اللى كانت مصر يتمر بيها فى الوقت دا.
و بعديها عملته فرنسا( بتبرعات الشعب) و قدمته لامريكا هدية.




</doc>
<doc id="533" url="https://arz.wikipedia.org/wiki?curid=533" title="توماس إديسون">
توماس إديسون

توماس الفا اديسون (11 فبراير 1847 – 18 اكتوبر 1931) كان راجل اعمال و مخترع امريكانى كبير من عباقرة العلما اخترع حاجات كتيره خدمت الانسانيه و اثرت بقوه فى الحياه على مستوى العالم و تطور البشريه ، منها مثلا اللمبه الكهربيه و الفونوجراف ، و كان اول مخترع يطبء مبادءى الانتاج الكمى على الاختراعات و عشان كدة هو مشهور بانه ابتدا اول معمل اختبار صناعى. 1093 اخد براءة اختراع امريكيه بإسمه و ده غير شهادات تانيه كتير فى بريطانيا و فرنسا و المانيا.
وأول محطة توليد كهربا عملها فى جزيرة مانهاتن فى نيويورك فى امريكا.

أديسون اتولد فى ميلان فى أوهايو , وكان السابع و الاخير فى أخواته, فى المدرسه أديسون قعد 3 شهور بس , بعد كدة امه خلته يتعلم فى البيت , اديسون وهو صغير كان عنده مشاكل فى السمع, ولما كبر بقى اطرش. أديسون كان شغال على تلغراف, وكان الشغل ده بيسمحله إنه يعمل الحاجات اللى بيحبها (القرايه والتجارب) ، و مره و هو شغال ببطاريه من بتوع زمان (أوى) وقع حمض كبريتيك منها على الارض, فالحمض اتسرب من الارضيه ووقع على مكتب مديره, و تانى يوم أديسون اتطرد من الشغل , أديسون أتجوز واحدة عندها 16 سنه كان اسمها (مارى ستيلويل) وخلف منها ولدين و بنت و بعد مماتت اتجوز تانى واحده عندها 20 سنه كانت بنت مخترع وخلف منها بنتين و ولد.
أديسون أخد اول براءة اختراع على ماكينه اليكترونيه بتستعمل فى التصويت فى الانتخابات.

أديسون عمل أختراعات كتير وحسن أختراعات أكتر بس كسب معظم شهرته من الفونوجراف (مشغل السيديهات بتاع زمان) و كان ؟اول ما عمله كن بيشتغل على ورق قصدير و صوته ما كانش حلو أوى , لكن بعد كده مخترعيين تانيين اسمهم (ألكسندر جراهم بيل,تشستر بيل و تشارلز تاينتر) قدموا نسخة محسنة منه,وده اللى خلى أديسون يشتغل جامد علشان يعمل احسن فونوجراف.
ومن انجازات أديسون المهمة أنه عمل اول معمل ابحاث صناعى فى ميلانو بارك بنيو جيرسى , وعمله من الفلوس اللى جتله من مبيعات الفونوجراف,والمعمل ده كان هدفه انو يعمل تحديثات على الاجهزة الموجودة و يعمل اختراعات جديدة.

من اعظم إختراعات اديسون و بتعتمد على مرور تيار فى سلك من مادة معينة (حاليا التنجستين) ومن المقاومة بتاعة السلك لمرور الكهرباء فيه بينشأ ضوء و حرارة.
وبالمناسبة لكي تخترع انت بحاجة الى مخيلة جيدة وكومة خردةأول لمبة أديسون عملها اشتغلت 40 ساعة بس.

لما نيكولا تيسلا راح امريكا قابل توماس إيديسون واشتغل معاه فى مصنعه ولكن بعد كده سابه وبنى معمله الخاص وحصلت بينه وبين إيديسون خناقات بالكلام نشرتها وسايل الاعلام المحلية ساعتها.



</doc>
<doc id="534" url="https://arz.wikipedia.org/wiki?curid=534" title="تونس">
تونس

تونس (بلهجات البربر: ⵜⵓⵏⴻⵙ), و معروفة بشكل رسمي بإسم الجمهورية التونسية (بلهجات البربر: ⵜⴰⴳⴷⵓⴷⴰ ⵜⵓⵏⴻⵙ) هي بلد موجودة في شمال إفريقيا و مساحتها 163,610 كيلومتر تربيع و بتطل على جنوب البحر المتوسط من فوق و من الشرق و بتحدها الجزاير من الغرب و ليبيا من الجنوب الشرقي. أكثر حتة موجودة فوق في تونس, كاب أنچلا, هي كمان أكثر حتة موجودة فوق في إفريقيا.
تونس فيها كمان الحتة الشرقية لسلسلة جبال الأطلس و الحتة الفوق للصحرا الكبرى, و سواحلها اللّي طولها 1300 كم فيها الحتة الجنوبية لخليج صقلية.

سكان تونس قرابة الـ11 مليون, و عاصمتها اللّي عندها نفس الإسم بتوجد فالحتة الفوقشرقية للبلد. 
تونس بتتعتبر من البلاد القليلة اللّي فيها ديمقراطية في العالم العربي. فيها مؤشر تنمية بشرية بيشرّف, و هي بلاد عندها شراكة مع الإتحاد الأوروبي و عضوية في إتحاد المغرب العربي, الجامعه العربيه, الأمم المتحده, منظمة التجارة العالميه و كمان منظمات ثانية كثير.

تونس دولة علاقاتها سياسية و إقتصادية كويسة مع كل البلدان الأوروبية و بالأخص فرنسا و إيطاليا.

زمان, كانت تونس بيسكنوها البربر. و بعدين الفينيقيين ابتدوا يجوا تونس من القرن 12 قبل الميلاد و ذول اللي أسسوا قرطاج. قرطاج دي صارت بعد كده قوة إقتصادية و سياسية كبيرة, بس دخلت في حرب مع الرومان و خسرتها سنة 146 قبل الميلاد. الرومان ذول احتلوا تونس 800 سنة و دخّلوا المسيحية و المعمار الروماني مثل مسرح الجم.

بعد كده, تونس دخلوها العرب في القرن الأول للهجرة و دخلت معاهم اللغة العربية و الإسلام اللّي لسّاتهم موجودين بالبلد لحدّ دلوقتي. العرب بقيوا مسيطرين عالبلد لحدّ الإحتلال الإسباني سنة 1534.

بعد الإسبان, جوا العثمانية سنة 1574 و احتلوا تونس لأكثر من 300 سنة. بعدهم جوا الفرنسيين سنة 1881 و ما خرجوا منها إلّا سنة 1956.

بعد كده, تشالت الملكيّة سنة 1957 و بقى الحبيب بورقيبة أوّل ريّس للبلد حتّى 1987. عمل بورقيبة إصلاحات كثير مثل مجلّة الأحوال الشخصيّة حسّنت شغلات كثير في البلد زي وضع المرة و التعليم.

بعده, مسك زين العابدين بن علي تونس حتّى نجحت الثورة ضدّه عام 2011.

بعد 2011, تعمل دستور جديد للبلد في 2014
من بعد مسك الرئيس الباجي قايد السبسي الحكم
, و تعملت أوّل إنتخابات في نفس السنة.


</doc>
<doc id="535" url="https://arz.wikipedia.org/wiki?curid=535" title="تيم بيرنرز لى">
تيم بيرنرز لى

السير تيموثى جون بيرنيرس لى (اتولد 8 يونيه 1955)
مصمم انجليزى اخترع النت العالمى فى مارس سنة 1989 و ساعده روبرت ساليو مع طالب فى المنظمة الاوروبيه للبحث النووى.


</doc>
<doc id="536" url="https://arz.wikipedia.org/wiki?curid=536" title="جاليليو جاليلى">
جاليليو جاليلى

جاليليو (15 فبراير 1564 – 8 يناير 1642) كان فيلسوف و فيزيائى و عالم رياضيات و عالم فلكى طليانى و لعب دور فى الثورة العلمية من انجازاته تحسينات على التلسكوب و الملاحظات الفلكية المستمرة و تأييده للكوبرنيكوسيه. جاليليو اتلقب بكذا لقب : "ابو الفيزيا الحديثة" و "ابو العلوم" و " ابو العلوم الحديثة" . ستيفن هوكينج قال عنه : "جاليليو ، يمكن أكتر من أى حد تانى، كان مسؤول عن ميلاد العلم الحديث." 

مفهوم التسريع اللى بيتدرس فى المدارس التمهيدية والثانوية و كليات الفيزيا درسه جاليليو فى موضوع علم الحركة . اسهاماته فى علم الفلك و الرصد تشمل تأكيد أطوار كوكب ڤينوس ، و اكتشاف أكبر اربع أقمار حوالين كوكب چوبيتر و بيتسمو الأقمار الجاليليه تكريما له ، و مراقبة و تحليل البقع الشمسية . جاليليو كمان اشتغل فى العلوم التطبيقية و التكنولوجيا ، و اختراع بوصله عسكريه محسنه و غيرها من الادوات.

اتعرض لتعسف محاكم التفتيش بتاعة الكنيسه. 
جاليليو إتولد فى بيزا اللى اياميها كانت جزء من دوقية فلورنسا فى ايطاليا ، و هو الاول من ست اطفال من ڤينتشنزو جاليلى اللى كان ملحن ، و موسيقى ، و والدة جاليليو كان اسمها جوليا أماناتى . عاش من الست اطفال اربعه ، و أصغرهم مايكل أنجلو (او ميكيلانجلو) بقا ملحن زى باباهم.

اسم جاليليو الكامل كان جاليليو دى ڤينتشنزو بونايوتى دى جاليلى . لما كان عنده تمان سنين عيلته راحت تعيش فى فلورنسا لكن جاليليو فضل مع جاكوبو بورجينيى لمدة سنتين.

دخل مفهوم القصور الذاتى و بحث فى الحركة النسبية و قوانين سقوط الاجسام و حركة الاجسام على المستوى المايل و الحركة لما حاجة تترمى فى زاوية مع الافق و استخدم البندول عشان يئيس الزمن يسي

جاليليو كان من اكبر المدافعين عن مبدأ مركزية الشمس و دوران الارض حواليها و شافت الكنيسه الكاتوليكيه ان كلامه الصح بيتعارض مع ايات الكتاب المقدس
المزمور 104: 5 المؤسس الارض على قواعدها فلا تتزعزع الى الدهر و الابد . جاليليو ماكانش شايف ان فى تعارض بين الاتنين و قال انه ماينفعش نفسر الايات حرفيا. الهجوم زاد عليه و على افكاره و سقط ضحيه لـ محاكم التفتيش و اضطر يروح روما سنة 1616 علشان يدافع عن نفسه و يطلب من الكنيسة انها ما تمنعش كتبه لكنه فشل انه يقنعهم بمنطقه و سلمه الكاردينال بيلارمين امر من الكنيسة انه يبطل يدافع عن او يؤمن بأن( الارض بتدور حوالين الشمس و ان الشمس ثابتة فى المركز ما بتتحركش) والتزم جاليليو شوية و لكنه رجع بعديها بستاشر سنة و الف كتاب اسمه (حوار حوالين النظامين الاساسيين فى العالم)و بعديها بسنة حاكمته الكنسية فى روما بتهمة الكفر(الهرطقة)سنة 1633 و قرر القاضي:

و بيتقال انه بعد ما اعلن توبته قدام الكنيسة عن افكاره همس ( لكنها تدور) بيقصد الارض.


</doc>
<doc id="537" url="https://arz.wikipedia.org/wiki?curid=537" title="جامعة باريس">
جامعة باريس

جامعة باريس : ظهرت فى النص التانى من القرن الاتناشر ، ولكن فى 1970 تم اعادة تنظيمها فى تلتاشر جامعة مستقلة (جامعة باريس الاولى - تلتاشر). وكثيرا ما يشار الى جامعة باريس على انها السوربون بعد مؤسسة (كوليج دو سوربون) (اتأسست حوالى 1257).ولكن محور جامعة باريس مكانش ابدا حوالين السوربون. الجامعات الاربعة الاولانيهمن التلتاشر جامعة المستقلة ليها وجود فى مبنى السوربون التاريخى ، تلاتة منهم تشمل "السوربون" فى اسمائها.

تم تأسيس جامعة باريس فى 1120 ولكن عانت باريس الكثير فى حرب المائة عام، احتلها إنجلترا ( 1420 - 1436) . 

جامعة باريس جت ترتيب 11 فى الترتيب على مستوى جامعات العالم ، متقدمة على خمس جامعات فرنسية جامعة باريس الل احتلت المرتبة (31) المدرسة العليا للتكوين وجامعة ستراسبورج 1 ، وجامعة باريس 7 احتلت المرتبة (110) من اصل (500).


</doc>
<doc id="538" url="https://arz.wikipedia.org/wiki?curid=538" title="جايزة نوبل">
جايزة نوبل

جايزة نوبل هى جايزة سويدية, اتأسست سنة 1895 حسب الوصية اللى سابها الكيميائي السويدي الفريد نوبل; اول مرة تتمنح الجايزة دي كان فى سنة 1901

جايزة نوبل بتتمنح فى:

<noinclude>


</doc>
<doc id="539" url="https://arz.wikipedia.org/wiki?curid=539" title="جراحة الفم و الوجه و الفكين">
جراحة الفم و الوجه و الفكين

تخصص جراحة الفم و الوجه و الفكين هو تخصص معترف بيه دوليا فى الجراحه. فى اوروبا تخصص جراحة الفم و الوجه و الفكين واحد من تخصصات الطب و تخصص جراحة الفم واحد من تخصصات طب الأسنان.

فى الولايات المتحدة ، كندا ، استراليا ، و نيوزيلندا جراحة الفم و الوجه و الفكين هى واحدة من 9 تخصصات بتعترف بيها رابطة طب الاسنان الاميركية ، والكليه الملكيه لاطباء اسنان من كندا ، و الكليه الاستراليه الاسيويه الملكيه لجراحين الاسنان.

جراحة الفم من تخصصات طب الأسنان. وبيشمل خلع الأسنان و جراحة الفم الصغيرة زى جراحة ضروس العقل المدفونة تحت عضم الفك, ممكن طبيب اسنان يشتغل فى تخصص جراحة الفم و يبقى استشارى جراحة فم.

ممكن طبيب اسنان يشتغل فى تخصص جراحة الفم و الوجه و الفكين لو كان طبيب اسنان بس, ممكن طبيب بشرى يشتغل فى تخصص جراحة الفم و الوجه و الفكين لو كان طبيب بشرى بس , لكن علشان يبقى استشارى لازم يكون طبيب اسنان و طبيب بشرى فى نفس الوقت.





</doc>
<doc id="540" url="https://arz.wikipedia.org/wiki?curid=540" title="جران كناريا">
جران كناريا

جران كناريا هى جزيرة من جزر الكنارى ، وهي ارخبيل فى المحيط الاطلطى 210 كيلومترا من الساحل الشمالي الغربى من افريقيا و تنتمي جران كناريا لاسبانيا. وهى جزيرة بركانيه و تقع للجنوب الشرقي من تينيريفى. الجزيرة بركانية المنشأ ، ومعظمها مصنوع من فجوة الفتحات. الجزيرة كانت مأهولة من 500 قبل الميلاد

تتكون جزر الكنارى اساسا من اربع جزر كبرى رئيسية، تحيط بيها عشرات الجزر الصغيرة حواليها، وهى جزيرة جران كنارى و تنايريفى و لانثاروتى و لا بالما ، و عاصمة جزر الكنارى سانتا كروث فى جزيرة تنايريفى لكن جزيرة جران كناريا تعتبر أكبر جزر الكنارى حجم وأكترها اتساع، جران كناريا مساحتها 1560 كيلومتر مربع ، وشكلها يكاد يكون دائري ، وارتفاعها عن سطح الميه يصل فى بعض المناطق لأقصى ارتفاع هو 1949 متر (بيكو دى لاس نيبس). و جران كناريا مستديرة الشكل ، مع قطر حوالي 50 كم. عدد سكان جران كنارى 820257 سنة 2005

تتكون جران كناريا من عدة قرى صغيرة، إتحول بعضها لمدن بفضل انتشار المنتجعات السياحية على امتداد شواطئها اللى إتحولت لمقصد للسياحة الخارجية والداخلية بفضل درجات حرارتها الدايمة الاعتدال على مدار السنة، واللى تتراوح بين 20 و25 درجة مئوية.
و أهمية الجزر ترجع للقرون الوسطى، لعبت جزر الكنارى دور كبير خلال الرحلة اللى قام بيها كريستوفر كولومبس لاكتشاف أميركا اللاتينية، لأن سفنه الاربعه اللى حملته ومعاونيه انطلقت من مينا كاديز جنوب أسبانيا، واتوقفت فى جزر الكناري للتزود بالتموين المطلوب، ومنها انطلقت الرحلات التالية .


</doc>
<doc id="541" url="https://arz.wikipedia.org/wiki?curid=541" title="جرانادا">
جرانادا

جرانادا هى مدينة وعاصمة مقاطعة جرانادا ، فى منطقة الحكم الذاتي اندلسيا فى اسبانيا. كان اسمها إلبيرا لحد نص القرن الثامن الميلادي.

جرانادا مبنيه على سفح جبال سييرا نيفادا ، فى مكان بيتقابل فيه تلات أنهار ،ارتفاع جرانادا 738 متر فوق مستوى سطح البحر. فى تعداد عام 2005 ، كان عدد سكان مدينة جرانادا 236982 ، ومجموع سكان المناطق الحضريه كان 472638 ،

حسب الترتيب جرانادا نمره تلاتاشر اكبر منطقة حضريه من المملكه الاسبانيه. حوالى 3.3 ٪ من سكان جرانادا مامعاهمش الجنسيه الاسبانيه ، و أكبر عدد من سكان جرانادا اللى مامعاهمش الجنسيه الاسبانيه حوالى 31 ٪ جايين من امريكا الجنوبيه.

من أهم معالم مدينة جرانادا قصر الحمرا وهو واحد من المعالم الأكتر شهرة بين المدن السياحيه والثقافيه فى اسبانيا.

جرانادا معروفه فى اسبانيا عـلشان مكانة جامعة جرانادا ، فى الحقيقة ، جرانادا واحده من افضل ثلاث مدن لطلاب الكليات بعد ( سالامانكا و سانتياجو دي كومبوستيلا).

الرمان (باللغه الاسبانيه ، جرانادا) هو شعار مدينة جرانادا.


</doc>
<doc id="542" url="https://arz.wikipedia.org/wiki?curid=542" title="جنيه مصرى">
جنيه مصرى

الجنيه المصري(الرمز: £ او ج.م; الكود: EGP) هو العملة بتاعة مصر وهو متقسم ل 100 قرش او 1000 مليم و بيصدره البنك المركزي المصري وفي ناس بتفسر الاسم على انه جاي من الاسم القديم للجنيه الانجليزي (الاستيرليني) جينيا و اللى اتسك سنة 1663.
الإسكندرانية بيقولو عليه "جنى" و خدوها من نطق الاجانب لما كانوا لسه موجودين فى اسكندرية بكترة قبل الثورة.

سنة 1834 البرلمان المصري وافق على اصدار العملة المصرية الجنيه واللي وصل سعره ل 7.4375 جرامات من الدهب بين سنة 1985 و 1914.
يوم 1 يونيه 2006 اصدر البنك المركزي المصري اول جنيه معدني و اول خمسين قرش من المعدن.



</doc>
<doc id="543" url="https://arz.wikipedia.org/wiki?curid=543" title="فينسينت فان جوخ">
فينسينت فان جوخ

فينسينت فان جوخ ( ‏Vincent van Gogh فينسينت فان خوخ )‏ (اتولد 30 مارس 1999 – اتوفى 29 يوليه 1890) هو رسام هولاندى من مدرسة ما بعد الانطباعيه و لسه بيعتبر من اشهر الفنانين و لوحاته بتعتبر من اغلى اللوحات فى العالم. بتشتهر اعماله بالجمال و صدق المشاعر والألوان البارزه. فان جوخ فنان كان ليه تأثير عظيم على فن القرن العشرين. بعد سنين من العذاب ومعاناة المرض النفسى اتوفى فان جوخ وهو عنده سبعه و تلاتين سنه بعد ما اتصاب برصاصة مسدس بيرجح انه هو اللى ضرب بيها نفسه. وقت حياته كان فيه قله من الناس بتقدر اعماله الفنيه.

من اشهر لوحاته آكلين البطاطا ، بطاطا مين يا عم عباد الشمس ، الليله المليانه نجوم. فان جوخ ابدع 2000 عمل فى العشر سنين الاخيره من حياته لكن اشهر لوحاته رسمها فى اخر سنتين من حياته.

قبل عمله فى الفن عمل فتره من حياته كمعلم و ثم عمل فى شركة لوحات فنية و بعدها عمل فى المناجم. فى سنة 1880 بدأ بالرسم و كانت لوحاته الاولى تتميز باللون الغامق الكئيب حتى لقائه بالرسامين الانطباعيين الجداد فى باريس فبدأ يقتبس منهم الوانهم الزاهيه الفاتحه و قرر ان يطور اسلوبه الخاص به و هو فى فرنسا.

و قد عاش الفنان الهولندى فينسنت فان غوخ طوال عمره فى حالة من الفقر الشديد لدرجة انه كان يقوم بحرق بعض لوحاته للتدفئة شتاء، وفى حياته لم يتمكن من بيع سوى لوحة واحدة فقط (الكرم الاحمر The Red Vineyard) فى مقابل 400 فرانك سويسري (ما يعادل حوالي $ 1،000 اليوم) بالرغم من انه ترك اكثر من 2000 لوحة وعمل فنى بعد وفاته، والجدير بالذكر انه فى 15 مايو 1990 تم بيع لوحة (بورترية الدكتور غاشية Portrait of Dr. Gachet) بـ 82 مليون دولار امريكى!!

فان جوخ قطع حته من ودنه الشمال و بعديها ابتدى يعانى من مرض عقلى و انتهت حياته بالانتحار بطلقة مسدس سنة 1890.



</doc>
<doc id="544" url="https://arz.wikipedia.org/wiki?curid=544" title="جورج زامفير">
جورج زامفير

جورج زامفير (جيورجيه زامفير بالرومانى:Gheorghe Zamfir) اتولد فى 6 ابريل 1941
هو موسيقار روماني بيعزف على الة البان فلوت (تشبه الهارمونيكا بس معمولة من الخشب) وواخد اكتر من 120 جايزة عالمية و باع 40 مليون البوم على مستوى العالم.زامفير درس و اتخرج من اكاديمية بوخاريست للموسيقا و من اجمل الحان زامفير اللى شهرته فى العالم كله هى الراعي الوحيد و اللى متاخدة من الموسيقا الشعبية الرومانية وهو دلوقتي عايش و بيدرس موسيقا البان فلوت فى بوخارست عاصمة رومانيا.



</doc>
<doc id="545" url="https://arz.wikipedia.org/wiki?curid=545" title="فرانسيسكو جويا">
فرانسيسكو جويا

فرانسيسكو خوسيه دى جويا إى لوثيينتيس ("Francisco José de Goya y Lucientes")‏ ‏(30 مارس, 1746 — 16 ابريل, 1828) كان رسام و طباع اراجونى اسبانى. جويا كان الرسام الرسمى لملك اسبانيا و مؤرخ اخبار التاريخ و بيعتبر انه كان على حد سواء اخر الاساتذة القدام و واحد من العصريين. اعماله و طريقة تعامله مع الالوان اثرت على اعمال أجيال من الفنانين اللى جم بعده, خصوصا مانيه و بيكاسو.

جويا اتولدت فى فوينديتودوس, أسبانيا, فى المملكة اراجون سنة 1746.


</doc>
<doc id="546" url="https://arz.wikipedia.org/wiki?curid=546" title="جيمى ويلز">
جيمى ويلز

چيمى دونال ويلز ( Jimmy Donal Wales). (إتولد فى 7 اغسطس، 1966) هو راجل اعمال اميركانى معروف لدوره فى تطوير ويكيبيديا (موسوعة حره مفتوحه) اللى شارك فى تأسيسها فى سنة 2001 . وهو عضو فى مجلس أمناء مؤسسة ويكيميديا . و فى سنة 2004 اسس جيمى ويلز ويكيبيديا ، المملوكة للقطاع الخاص شركة خدمه حره لاستضافة المواقع على شبكة الإنترنت.

جيمى ويلز إتولد فى هانتسفيل ، ألاباما ، الولايات المتحدة. والده ، جيمى ، كان بيتشغل مدير محل للبقالة و والدته ، دوريس ، وجدته إيرما ، ، كانو بيديرو مدرسة خاصة صغيرة، فى تقليد للمدرسة من اوصة واحدة ، جيمى ويلز اتعلم و هو صغير فى المدرسة دى. جيمى ويلز حصل على درجة البكالوريوس فى التمويل من جامعة أوبورن و الماجستير من جامعة ألاباما ، لكن مكتبش رسالة الدكتوراه اللازمة عشان ياخد شهادة الدكتوراه من جامعة ألاباما. من 1994 الى 2000 ، ويلز كان مدير البحوث فى شركة خيارات شيكاجو "الشركة التجارية فى شيكاجو". من خلال عمليات المضاربة على تقلبات سعر الفايدة والعملات الاجنبية جيمى ويلز كسب فى وقت قليل اللى يكفى لدعم نفسه ومراته لبقية حياتهم. وخلال الوقت ده، واحد من المشاريع اللى اتعهد بيها جيمى ويلز كان انشاء موقع البوابة الالكترونية ، بوميس.


</doc>
<doc id="548" url="https://arz.wikipedia.org/wiki?curid=548" title="حادثة شرف (قصة قصيره)">
حادثة شرف (قصة قصيره)

حادثة شرف هى قصة قصيرة كتبها يوسف ادريس ف الستينات بتدور احداثها فى القرية عن بنت جميلة (فاطمة) عايشة فى واحدة من العزب الصغيرة الموجودة فى الأرياف. كانت الناس يشهدون لها بأنّها محترمة وشريفة، وكمان كانوا معجبين بجمالها وأنوثتها الطبيعية البريئة الطاغية. لكن اخوها كان خايف عليها دائما من أن يتسبب لها جمالها فى مجتمع مقفول وصغير كالعزبةو كانت النّسوة تغار منها لجمالها ...و فى ما شاب من العزبة (غريب) حاول فى يوم يلبد لها فى الدرة وهى ذاهبة الغيط ليكلمها، فخافت البنت وصرخت فأهل القرية ظنّوا أنه غريب اغتصبها .اخوها صدق وكل الناس صدقت انها قامت بذلك الى أن نظرت النّسوة اذا كانت لا تزال بنت ام لا.
ظهرت براءة فاطمة بس من بعدها اتغيرت، وضاعت براءة شخصيتها الطبيعية، وإن كان سلوكها فضل شريف فعلا، لاتظلمت فى الاول. القصة اتنشرت مع مجموعة قصص قصيرة باسم حادثة شرف.
واتعملت فيلم بعد كدة من بطولة يوسف شعبان والفيلم اتعمل سنة 1971 و متغيرش حاجة ف الرواية.
الرّجاء الكتابة باللّغة العربيّة و إثراء المعلومات الواردة و شكرا
آ.م
"تونس"
ملاحظة قمت فقط ببعض التّعديلات اللّغويّة


</doc>
<doc id="549" url="https://arz.wikipedia.org/wiki?curid=549" title="حرب اكتوبر">
حرب اكتوبر

حرب اكتوبر (حرب العاشر من رمضان - حرب تشرين - حرب يوم الغفران- حرب يوم كيپور; מלחמת יום כיפור او מלחמת יום הכיפורים) هى الحرب اللى ابتدت يوم السبت 6 اكتوبر سنة 1973 و خلصت يوم الجمعه 26 اكتوبر سنة 1973 بين مصر من ناحية و اسرائيل و الدعم اللوجستى و الغير لوجستى المش محدود وقت الحرب من الولايات المتحده و غيرها من الناحيه التانية، فى نفس الوقت برضة ضربت سوريا الجيش الاسرائيلى فى الجولان و حققت نتايج كويسه فى بداية الحرب و قدرت تاخد القنيطره و ساعدتها العراق بإمدادات عسكريه. بالنسبه لمصر الحرب كانت لإستعادة خط على الضفه الشرقيه لقناة السويس يمكنها من ارغام اسرائيل على الانسحاب من سينا و عبر عن كده كلام الرئيس السادات قدام البرلمان الاسرائيلى فى نوفمبر سنة 1977 بقوله: " انا بأكلمكم و رجليا ثابته على الارض " ، و كانت فى نفس الوقت لإستعادة شرف العسكريه المصريه اللى اتهان اهانه كبيره فى حرب 1967. بالنسبه لاسرائيل الحرب اتفرضت عليها و دخلتها مرغمه لمنع مصر ، و معاها حليفتها سوريا ، من تحقيق هدفها العسكرى من الحرب و للدفاع عن وجودها نفسه.

على الجبهه المصريه قدر الجيش المصرى يعدى قناة السويس و يقتحم خط بارليف و يثبت رجليه على ارض سينا وكانت النتيجة النهائية للحرب هى انتصار للجيش المصرى اللى قعد فى سينا واسرائيل ما قدرتش تطلعه منها رغم كل الهجمات و المناورات اللى عملها جيشها.

ابتدت الحرب لما هجمت مصر و سوريا فجأة على اسرائيل فى ضهرية يوم 6 اكتوبر سنة 1973 و كان بيوافق يوم 10 رمضان و يوم الغفران (يوم كيبور بالعبري) اهم عيد عند اليهود. فى اليوم ده خرجت 222 طياره مصريه من مطاراتها و دكت مواقع الجيش الإسرائيلى و مراكز قيادته و اتصالاته فى سينا بدقه كبيره فى حدود 20 دقيقه و رجعت لقواعدها بخساير بسيطه ، و ضربت مئات المدافع المصريه تحصينات خط برليف فى الناحيه الشرقيه من قناة السويس بمعدل قذيفه كل ثانيه و نص ، و عدى 30 الف عسكرى مصرى قناة السويس فى 2500 مركب مطاطى تحت هدير المدافع بمعدل موجة عبور كل 15 دقيقه. اسرائيل كانت حطت مواسير لكب نابالم فى ماية القنال لتوليعها بالنار فى حالة نزول قوات مصريه فى القناه ، لكن المواسير دى سدت فتحاتها قوات خاصه بالليل قبل ماتقوم الحرب ، و اترفع علم مصر على قمة خط برليف ، و بعد ما قامت قوات خاصه بعمل فتحات فى ساتر خط برليف و اتحطت الكبارى عدت القوات البريه بالدبابات البريه و البرمائيه و المدرعات و المشاه. اتزال من رملة خط برليف 3 مليون متر مكعب. عمل ثغرات فى خط برليف ماكانتش عمليه سهله فالخط ده كان عباره عن تل رملى عالى مدعم بصخر و حديد بيمتد على طول الجبهه. المصريين عملو تجارب كتيره عشان يوصلو لطريقه سريعه تمكنهم من عمل فتحات فيه قدام الكبارى عشان تعدى الدبابات و المصفحات و العربيات و الاسلحه التقيله ، و جربو كذا طريقه كان منها استخدام الديناميت لكن مهندس مصرى قبطى كان مقدم فى الجيش اسمه باقى زكى ياقوت قدر يتوصل لفكرة عبقريه و هى ازالة الرمله و عمل فتحات عن طريق تجريف رملة فى الاماكن المطلوب عمل فتحات فيها بإستخدام مضخات بتسحب المايه من قناة السويس . لمدة 8 ساعات اتصدى عسكر مصر على ضفة القناه الشرقيه للدبابات و المدرعات الاسرائيليه لغاية ما اتحط 60 كوبرى عدت عليها الاسلحه التقيله. فى نفس الغضون نزلت قوات مصريه خاصه و را الخطوط الاسرائيليه و جوه سينا عشان توقف تقدم القوات الاسرائبيه و تأمن المضايق جوه سينا. على الساعه اربعه بعد الضهر ابتدت الطيارات الاسرائيليه تظهر فى سما المعركه لضرب القوات المصريه اللى عدت القناه و تدمير الكبارى و غيرها لكن طوالى وضح للطيارين الاسرائيليين ان مهمتهم مش بالسهوله اللى اتخيلوها و ادركو ان دفاع مصر الجوى اقوى مما كانو عارفين. جدار الصواريخ المضاده للطيارات من طراز " سام " قدر يوقع طيارات كتيره و يحيد السلاح الجوى الإسرائيلى على خط القناه لعمق 15 كيلومتر و يخليه سلاح مالهوش قيمه فى جبهة القتال. فضل عسكر مصر يعدوا القناه و وقع فى ايديهم 22 موقع دفاعى اسرائيلى و 26 نقطه محصنه مساحة كل نقطه 4000 متر و كان فى كل نقطه 26 دشمه للمتريوزات و مرابض للدبابات و المدافع الارضيه و 24 عنبر للعساكر الاسرائليين. كل نقطه من دول كانت متصله بمراكز القياده و بالنقط التانيه. لمدة 4 تيام القياده الاسرائيليه ضاع منها السيطره على عساكرها فى جبهة القنال بسبب قطع الاتصالات و مع مرور الوقت قامت معارك شرسه. الدبابات الاسرائيليه هى كمان واجهت صعوبات كبيره ، فبعد عبور الجيش المصرى للقناه ابتدت الدبابات الاسرائيليه تتدفق فى اتجاه خط النار و هما فاكرين انهم ممكن يزحفو على المصريين و يرجعوهم لضفة القناه الغربيه ، لكن الاسرائيليين لقو مفاجاءه تانيه مستنيه دباباتهم و هى صواريخ " ساجر " اللى عمرهم ماكانو اتعاملو معاها قبل كده. الصواريخ دى بيوصل مداها لمسافة 2 كم و كانت بتتشال على الكتف و كان سهل على عسكرى المشاه انه يجرى و يتحرك بيها ، و فوق كده كان ليها قدره كبيره على اختراق دروع الدبابات و تدميرها او تعطيلها. قوات المشاه المصريه اللى معاها صواريخ ساجر دمرت دبابات اسرائيليه كتيره ، و زى ما صواريخ سام حيدت الطيران الاسرائيلى صواريخ ساجر حيدت سلاح المدرعات الاسرائيلى و حولت سينا لمقبره للدبابات الاسرائيليه. اسرائيل ابتدت تعمل هجوم مضاد من 8 اكتوبر. بطبيعة الحال المصريين كانو متوقعين الهجوم المضاد و مستنينه و لما اتقدمت الدبابات الاسرائيليه قامت معارك بين قوات المشاه المصريه و الدبابات الاسرائيليه كان للمصريين اليد العليا فيها و على نهاية يوم 8 اكتوبر ادرك الاسرائيليين انهم بيواجهوا حاجه جديده عليهم و ان جيش مصر 1973 ماهواش جيش 1967 و ان الحرب مش فى صالحهم و بتتجه لكارثه. اسرائيل اللى ابتدت المعركه بـ 300 دبابه خسرت نصهم فى ظرف يومين. و حصلت معركة دبابات ضخمه بتعتبر اكبر معركة دبابات فى التاريخ و حصلت معارك جويه كبيره زى معركة المنصوره الجويه اللى انتصر فيها الطيارين المصريين. البحريه المصريه من جهتها قفلت كمان باب المندب فى جنوب البحر الاحمر لمنع وصول امدادات عسكريه لاسرائيل عن طريق البحر الاحمر. عدد القوات المصريه اللى شاركت فى الحرب كان 800 الف عسكرى و ظابط. اسرائيل و مصر خسرو اعداد كبيره من عساكرهم و قدرت مصر تتصدى للطيارات الاسرائيليه اللى حاولت تسيطر على سما مصر و وقعت منها مابين 200 و 280 طياره. و اتدمرت 500 دبابه اسرائيليه و خرجت 600 من الخدمه. لكن بطبيعة الحال الضرب ماكانش من ناحيه واحده فاسرائيل المتسلحه بأحدث الأسلحه الامريكيه كانت هى كمان بتضرب ضرب جامد و خسرت مصر اعداد كبيره من العساكر و الدبابات و المعدات.

القائد فؤاد عزيز غالى قدر يوم 7 اكتوبر يحرر القنطرة شرق ويدمر ‏6‏ نقاط عسكريه اسرائيليه قويه، و فى يوم 8 اكتوبر اتصدى حسن ابو سعده للدبابات و المدرعات الاسرائيليه و دمر 143 دبابه و اسر كتيبه اسرائيليه كامله بما فيها قائدها عساف ياجورى، و فى 9 اكتوبر اتصدى القائد عبد رب النبى لهجوم اسرائيلى و قدر يدمر 113 دبابه .

فى حرب اكتوبر ظهرت اسامى عساكر عاديين اشتهرو جنب القواد الكبار من اشهرهم محمد عبدالعاطى اللى اشتهر بلقب " صياد الدبابات " لإنه قدر لوحده يدمر 23 دبابه اسرائيليه و تلت مدرعات وبكده ضرب رقم قياسى فى براعة و دقة التنشين و بقى اسطوره بين العسكر.

حرب اكتوبر 73 حصل فيها ‏64‏ معركه (المعركه هى القتال اللى بيشارك فيه لواء عسكرى او أكتر). انتصرت القوات المصريه نصر مطلق فى 51 معركه واستولت فيها علي مساحة ارض كان الجيش الاسرائيلى بيحتلها يوم 5 اكتوبر بإمتداد ‏168‏ كم و بعمق 15 ‏كم بما كان عليها من 31 نقطه عسكريه اسرائليه قويه. 
فى الجبهه السوريه عدت القوات السوريه خط الجبهه فى هضبة الجولان و اللى كانت اسرئيل احتلتها فى حرب 1967 لكن السوريين عملو غلطه فادحه اتسببت مش بس فى خسارتهم للأراضى اللى سيطروا عليها لكن كمان اتسببوا فى كارثه على الجبهه المصريه. فاسرائيل اللى لقت ان صعب عليها مواجهة جبهتين فى وقت واحد قررت انها تخلص بسرعه من الجبهه الأضعف و هى الجبهه السوريه عشان تقدر تركز على الجبهه المصريه. الجبهه السوريه كانت اخطر على اسرائيل من الجبهه المصريه بسبب قربها من اسرائيل نفسها على عكس الجبهه المصريه اللى مابينها و بين اسرائيل نفسها صحرة سينا. على الاساس ده قررت اسرائيل الاتجاه لسوريا الاول معتمده على غلطه سوريه كبيره و هى ان القوات السوريه وقفت محلك سر فى مكانها فى مرتفعات الجولان و مااتقدمتش فى اتجاه نهر الاردن و لو عملت كده كانت اسرائيل واجهت ضغط كارثى. الاستراتيجيه السوريه ادت اسرائيل فرصه انها تتقدم و تستخدم طيرانها المتفوق و تقتحم الجولان و تدمر الدبابات السوريه المتمركزه فى الجولان و بقت سوريا نفسها مفتوحه قدام القوات الاسرائيليه و لما ده حصل اتصاب السوريين بالذعر و طلب الرئيس السورى من الرئيس انور السادات عمل حاجه بسرعه و الضغط على اسرائيل اكتر فى سينا للتخفيف على الجبهه السوريه فعمل السادات غلطه فادحه و هو انه ادى امر بتقدم القوات المصريه جوه سينا و اعترض رئيس الأركان اللوا سعد الدين الشاذلى حيث ان تقدم الجيش المصرى فى سينا كان معناه ببساطه خروجه من نطاق الدفاع الجوى المصرى و وقوعه فى مصيده الطيران الاسرائيلى و ده اللى حصل و اتسببت العمليه فى خساره كبيره لمصر بتعتبر نقطة تحول رئيسيه فى حرب اكتوبر. قدر الطيران الاسرائيلى و الدبابات الاسرائيليه المتمركزه فى خط دفاعى كويس انهم يدمروا اعداد كبيره من الدبابات المصريه المتقدمه و خسرت مصر حوالى 260 دبابه. من ناحيه تانيه، تقدم القوات المصريه اتسبب فى تكوين منطقه مش مأمنه دفاعياً مابين الجيش المصرى التانى المتمركز فى المنطقه من الاسماعيليه فى الجنوب لغاية بورسعيد فى الشمال، و الجيش التالت من الاسماعيليه فى الشمال لغاية السويس فى الجنوب و دى حاجه استغلتها اسرائيل فى عمل العمليه الى اتعرفت باسم " الثغره ".

لما وصلت امريكا أخبار تعدية الجيش المصرى قناة السويس إتصل وزير الخارجيه الامريكى هنرى كيسنجر بوزير خارجية مصر احمد حسن الزيات اللى كان وقتها فى نيويورك و طلب منه وقف اطلاق النار فوراً، و قبول لجنة تحقيق لتحديد مين اللى ابتدى الحرب ، و إنسحاب الجيش المصرى فوراً من سينا لغرب القناه. مصر استلمت طلبات كيسنجر و بطبيعة الحال رفضتها.

بعد حوالى 72 ساعه من بداية الحرب أعلن موشى ديان: " بنعتذر اكمننا مش قادرين نرد على المصريين‏.‏ المصريين عندهم معدات ضخمه و مختلفين بالكامل عن أى حرب قبل كده‏.‏ الدبابات و سلاح الطيران القوى بتوعنا ماتمكناش من الرد علي المصريين‏.‏ أنا رايح رياسة الوزرا عشان اطلب الانسحاب للخطوط الورانيه ".

فى 8 اكتوبر ابتدت اسرائيل تشن هجوم مضاد ضد الجيش المصرى و انتهى الهجوم بخساره كبيره للقوات الاسرائيليه المهاجمه اللى خسرت 143 دبابه و اتقتلت و اتأسرت اعداد كبيره من القوات المهاجمه، و اضطرت التلت فرق مدرعه اللى استخدمتهم اسرائيل فى الهجوم للتقهقر و الانسحاب. و إضطر هنرى كيسنجر بعد المعركه إنه يقول إن مصر حققت إنتصار استراتيجى هايل و ان العجله مش ممكن تدور لورا.

فى يوم 9 اكتوبر رئيسة وزرا اسرائيل جولدا مائير اتصلت بالتليفون بهنرى كيسنجر و قالت له وهي بتعيط - حسب ما ذكرت و نشرت المصادر الاسرائيليه - و بتصرخ: إلحقونا اسرائيل حا تضيع، خسرنا أكتر من ‏400‏ دبابه وأكتر من ‏50‏ طياره‏!.‏ و طلبت جولدا مائير إنها تروح واشنطن عشان تستغيث و تشرح بنفسها الموقف للامريكان لكن اتطلب منها انها ما تعملش كده لإن ده حايبين ان اسرائيل خسرت الحرب . بعد حرب اكتوبر اضطرت جولدا مائير للإستقاله.

من 15 اكتوبر ابتدت امريكا تمد اسرائيل بدبابات و طيارات و اسلحه جديده فاتحسن وضع اسرائيل العسكرى. الرئيس الروسى برجينيف اتصل بالرئيس الامريكى و عرض عليه فكرة بعتان قوات روسيه و امريكيه لجبهة القتال لوقف الحرب و هدد بإن لو امريكا ماوافقتش فروسيا هتبعت قوات بطريق منفرده. رد امريكا كان تحريك اساطيلها فى البحر المتوسط و الاستعداد لمواجهه نوويه مع الروس و كان على روسيا يا اما تنفذ فكرتها و تعرض العالم لحرب نوويه مريعه أو تتراجع فاختارت الحل الأخير.

رغم الخيانات و توصيل اخبار هجوم مصرى وشيك عن طريق حاكم عربى سافر اسرائيل فى السر و قابل جولدا مائير و حذرها من ان مصر و سوريا بيحضروا للهجوم و ان الهجوم حا يكون يوم 6 اكتوبر و ما غلطش غير فى ساعة الصفر (الرئيس السادات حكى ان اى خبر أو معلومه مهمه كانت بتتعرف كانت طوالى بتوصل من اطراف عربيه لإسرائيل فى ظرف دقايق)، لكن رغم كده بداية الحرب كانت مفاجاءه لإسرائيل.
وضحت تقارير أفرجت عنها هيئة أرشيف الدوله فى إسرائيل عن محضر اجتماع عاصف عقده مجلس الوزرا الإسرائيلى بعد 25 ساعة من اندلاع حرب أكتوبر، نشرها جورنال " يديعوت أحرونوت " الإسرائيلى فى سنة 2010 فى الذكرى 37 لحرب اكتوبر، إن القياده الاسرائيليه حصلها ارتباك كبير بعد ما عدا الجيش المصرى قناة السويس و ان فى ضهرية 7 اكتوبر اتعمل اجتماع عاصف بناء على طلب من جولدا مائير و شرح موشى ديان ازاى المواقع و التحصينات الاسرائيليه على طول خط قناة السويس وقعت واحده ورا التانيه فى ايدين المصريين و اكد ان خط بارليف وقع و انتهى امره و اقترح ان الجيش الاسرائيلى ينسحب لغاية منطقة المضايق بعمق 30 كيلو بعيد عن قناة السويس و ان الاسرائيليين يسيبوا الجرحى بتوعهم فى المواقع اللى بقت فى ايد الجيش المصرى، موشى ديان وصف الهزيمه " يوم القيامه " و قال: إكمننا مش حا نقدر ننقذهم فمضطرين نسيبهم و ننقذ اللى ممكن انقاذه فى المواقع التانيه و اللى يقدر منهم يفلت و يوصل المواقع الاسرائيليه يبقى يعمل كده و اللى عايز يستسلم للقوات المصريه يستسلم، و لازم نفهمهم اننا مش قادرين نوصل ليهم فيا إما يحاولوا يتسللوا أو يستسلموا " فردت عليه جولدا مائير و قالت " فيه حاجه انا مش فاهماها، انا افتكرت اننا حا نهاجمهم أول ما يعدوا القناه، فإيه اللى حصل ؟ " فقالها ديان: " راحت لهم دبابات لكن كان عندهم (المصريين) غطا مدفعى فدمروا دباباتنا و الطيارات مش ممكن تقرب بسبب الصواريخ. 1000 فوهة مدفع سمحت للدبابات المصريه انها تعدى القناه و منعتنا من اننا نقرب. دى الطريقه و التخطيط و تلت سنين تجهيز و استعدادات ". رئيس الأركان دافيد إليعازر اقترح تلت خيارات. الأولانى: نشر فرقتين لبنا خط دفاعى مؤقت، لصد الهجوم وبعدها شن هجوم مضاد، و وضح انه مش واثق من قدرة الخط الدفاعى ده على الصمود و صعب عمل هجوم مضاد. التانى: حشد قوات الجيش الإسرائيلى على طول خط المضايق في عمق سينا، لكن وصف الإختيار ده بإنه حا يكون مكلف جداً. الإختيار التالت اللى عرضه هو شن هجوم على و التقدم، على اساس انه تتقدم الفرقتين اللى بيقودهم أبراهام أيدين (بيرن) و أريل شارون. لكن شرح ان دى مقامره لإن مفيش عندهم غير فرقتين عسكريتين ما بين تل أبيب و قناة السويس، فإ1ا فشل الهجوم على القناه حا تتدمر تلت فرق اسرائيليه و فى ظرف يومين و لا تلاته ممكن الحرب تتنقل لجوه اسرائيل.

بعد رئيس الأركان الاسرائيلى ما استعرض التلت سيناريوهات اقترح شن هجوم مضاد لكن مش عبر قناة السويس لكن ضد حشود القوات المصريه اللى عدت القناه لترجيع الموقف زى ما كان قبل ما يعدى المصريين القناه و شرح: " جايز بمساعدة 200 ولا 300 بابه و بدعم جوى نقدر نكسر القوه المصريه اللى عدت القناه و نرجع تانى لخط الجبهه. لو العمليه دى نجحت حا نبقى فى وضع كويس و لو فشلنا الخساره مش حا تكون فادحه و حايبقى لسه عندنا قوه تمكنا من الانسحاب للمرات و نتحصن هناك ". القوات الاسرائيليه حاولت فعلاً تنفيذ العمليه و قامت معارك دبابات ضخمه بتعتبر من أعنف معارك الدبابات من وقت الحرب العالميه التانيه. لكن اسرائيل فشلت فى انها تعمل خرق فى تكتل القوات المصريه و قدر المصريين انهم يدمروا اعداد ضخمه من الدبابات الاسرائيليه .

بعد نجاح المصريين و السوريين فى تحقيق تقدم كبير على الجبهات ابتدت اسرائيل بعد شويه تلحس جراحها و توصلها امدادات عسكريه ضخمه من الغرب. يوم 10 اكتوبر غيرت اسرائيل أغلب قياداتها على الجبهه المصريه، و من يوم ‏13 ‏اكتوبر نقلت امريكا لاسرائيل عن طريق الجو 28 الف طن من احدث الأسلحه و دبابات امريكيه ع الزيرو. الجسر الجوى ده من ضخامته استخدمت فيه طيارات شارتر مدنيه اوروبيه اتحولت لنقل سلاح وعتاد. عن طريق البحر تم نقل 36 الف طن أسلحه و ذخاير، و بيتقال ان الدبابات كانت بتنزل فى سينا و فيها طواقمها الجاهزه. على اخر الاسبوع التاني من الحرب قدرت اسرائيل انها تطلع السوريين من هضبة الجولان.

امريكا ماكانتش بتمد اسرائيل بالسلاح بس لكن بمعلومات مهمه عن تحركات الجيش المصرى كانت بتلطقتها بالأقمار الصناعيه، المعلومات دى وصلتها امريكا لإسرائيل وقدر الجيش الاسرائيلي انه يعمل عبور مضاد لقناة السويس فى منطقة الدفرسوار فى أواخر الاسبوع التانى من الحرب . يوم 13 اكتوبر القوات المصريه ابتدت تطور الهجوم على جهة الشرق فى عمق سينا عشان تخفف الضغط على الجبهه السوريه اللى كانت حالتها وحشه. مساعدة سوريا دى اتسببت فى ان مصر دفعت بقوات من غرب القناه فده اتسبب فى تكوين منطقه مش مأمنه دفاعياً مابين الجيش المصرى التانى المتمركز فى المنطقه من الاسماعيليه فى الجنوب لغاية بورسعيد فى الشمال، و الجيش التالت من الاسماعيليه فى الشمال لغاية السويس فى الجنوب. الثغره دى لقطتها الأقمار الصناعيه و شافتها الطيارات الامريكيه و بلغت اسرائيل اللى استغلتها طوالى فى شن هجوم مضاد. اسرائيل استخدمت كوبرى متحرك كانت عملته من زمان لتركيبه و استخدامه فى ظروف زى دى. دبابات اسرائيليه عدت على الكوبرى من غير المصريين مايدروا و ظهرت الدبابات دى قدام قواعد صواريخ سام المصريه وبقت تدمرها و تختفى فى جنح الظلام. العمليه الاسرائيليه دى كانت بطبيعة الحال مفاجاءه مش ساره للمصريين. الدبابات الاسرائيليه عدت على الكوبرى فى نقطه اسمها " المزرعه الصينيه " من غير مايدرى الاسرائليين حاجه عن حجم القوات المصريه فى المنطقه دى و اختلطت الدبابات المصريه بالاسرائيليه فى منطقه ضيقه و قامت معركه اتعرفت باسم " معركة المزرعه الصينيه " خساير اسرائيل كانت فيها فادحه. لكن القوات الاسرائيليه بقيادة ايريل شارون قدرت تدخل مابين الجيشين المصريين التانى و التالت فى مناوره استعراضيه اتعرفت بإسم " الثغره " و قامت معارك شرسه فى الفتره من 13 لغاية 16 اكتوبر بين القوات المصريه و قوات شارون اللى كانت بتحاول تعدى القناه و قدرت فعلاً اعداد محدوده انها تعدى عبر بحيرة التمساح فى محاوله لدخول مدينة الاسماعيليه لعمل فرقعه اعلاميه دوليه لكن القوات الاسرائيليه فشلت فى دخول الاسماعيليه تحت ضربات المقاومه فراحت على السويس لكن هناك اتصدت ليها المقاومه الشعبيه مع عناصر محدوده من المخابرات المصريه و كبدتها خساير جامده ففشلت فى احتلال المدينه. فى 17 اكتوبر اعلنت جولدا مائير فى البرلمان الاسرائيلى ان الجيش الاسرائيلى عدى لقارة افريقيا و ده كان كلام فى الهوا حيث ان اللى عدى كانت قوات محدوده بيتم ضربها و التعامل معاها فى منطقه جغرافيه ضيقه ممن تتحول لمقبره ليها.

فى مواجهة محاصرة الجيش التالت كان على مصر اما انها تدمر القوات الاسرائيليه المحاصره و معاها قوات مصريه او تتفاوض لفك الإشتباك والتداخل القايم لإن بطبيعة الحال القوات الاسرائيليه اللى كانت محاصره الجيش التالت كانت نفسها متحاصره من ورا من جهة العمق المصرى و الجانبين و قدامها الجيش التالت ، ففضلت مصر انها توافق على وقف اطلاق النار بطلب الامم المتحده بدل وقوع مدبحه رهيبه حا تستخدم فيها صواريخ ليها قدرات تدميريه هايله حا يضيع فيها الاف من الجانبين. الرئيس السادات بلغ هنرى كيسنجر ان مصر حاتنسف الثغره باللى فيها و ده كان فى امكان الجيش المصرى اللى كانت قواته محاصره الثغره و اتخض كيسنجر وبلغ السادات ان امريكا مايرضيهاش ان اسلحتها تتنسف بالمنظر ده . كان من رأى رئيس الأركان المصرى سعد الدين الشاذلى سحب قوات من الجيش المصرى من الضفه الشرقيه المحرره للضفه الغربيه لصد الإختراق الاسرائيلى لكن رؤساءه العسكريين أحمد اسماعيل وزير الدفاع و الرئيس أنور السادات القائد الأعلى للقوات المسلحه رفضوا إقتراحه لإنهم شافو إنه بيعانى من انهيار عصبى ممكن يأثر على القوات و ان خطته دى حاتقلل عدد القوات المصريه فى الجانب الشرقى من القناه و ممكن تجر الجيش لجوه مصر مره تانيه، و ممكن دى فعلاً كانت الخطه الاسرائيليه، و تم عزل سعد الدين الشاذلى. طبعأ القوات الاسرائيليه اللى اخترقت منطقة الدفرسوار كانت نفسها محاصره من تلت جهات فى الغرب و بمجرد شن الجيش المصرى لهجوم كان الجيش التانى و الجيش التالت حا يقفلو الجهه الرابعه فى الشرق، ده غير العمق المصرى من جهة الدلتا اللى كانت حا تتضرب منه صواريخ ضخمه، فكان من الصعب جداً لإسرائيل أنها تتقدم أكتر. لمنع وقوع مدبحه رهيبه ماكانش فيه حل غير قبول اسرائيل و مصر لفض اشتباك قواتهم و ده اللى عملوه من غير ما تضطر مصر إنها تسحب قواتها من سينا لجوه مصر و ترجيع الوضع زى ما كان يوم 5 أكتوبر و ده فى حد ذاته بيبين مدى ثبات الجيش المصرى فى حرب اكتوبر 73.

فى 21 اكتوبر صدر قرار دولى بوقف اطلاق النار و وافقت مصر ، و اعلنت اسرائيل موافقتها فى 22 اكتوبر لكن دى كانت خدعه اسرائيليه و استمرت اسرائيل فى العمليات العسكريه و التقدم لإحتلال اللى تقدر عليه قبل مايحصل وقف اطلاق نار حقيقى. فى أيام 23 و 24 اكتوبر حاولت اسرائيل انها تحتل مدينة السويس عشان تعمل فرقعه إعلاميه دوليه فقاد ابراهام أدان الفرقه الاسرائيليه المدرعه 162 و هاجم السويس من تلت جهات فى خطة اندفاع سريع و لما دخلت المدرعات لقت نفسها فى نفس موقف قوات لويس التاسع يوم معركة المنصورة سنة 1250 فإضطرت الفرقه الانسحاب بأقصى سرعه من السويس بعد ما اتصابت بخساير فادحه. مدينة السويس صمدت لغاية 24 اكتوبر لما دخل قرار وقف اطلاق النار اللى كان صدر فى 21 اكتوبر.

فى عملية الثغره خسرت اسرائيل 400 دبابه و ارتفع عدد الطيارات الاسرائيليه اللى اسقطت من 50 ل 127 طياره.

بيقول موشى ديان فى كتابه " حياتى " إن الخساير اللى حصلت للقوات الاسرائيليه فى الثغره و العمليات اللى قبلها ما كانتش فى الحسبان و انه لما راح يتفرج على اثار المعركه فى منطقة المزرعه الصينيه شاف اعداد كبيره من المدرعات و الدبابات الاسرائيليه طالع منها الدخان و بتتحرق.

و بيقول الخبير الاستراتيجى الأمريكى الكبير ديبويه فى كتابه " النصر المرواغ " إن اللى عملته اسرائيل فى عملية الثغره بيعتبر هزيمه و عمليه تلفزيونيه حققت هدف مصرى هو تطويل مدة الحرب و بيه حطت اسرائيل قواتها فى وضع حصار فى الثغره ما انقذهاش منه غير الولايات المتحده الامريكيه فى صفقة فض الاشتباك الاولى اللى اتوقعت يوم 17 يناير 1974 .

مدير المخابرات الإسرائيليه إيلي زاعيرا قال في كتابه " حرب يوم الغفران " إن خطة الخداع المصريه هى أكبر نجاح علي المستوي الاستراتيجى و بتكمن عظمة الخطه وسر نجاحها في الإدراك بإن عشان تنجح فى خداع الجيش الاسرائيلى لازم مصر كانت تخدع الجيش المصرى نفسه لغاية لحظة بدء الحرب و عشان ينجح السادات فى خطة خداع الجيش المصرى كان لازم هو و كاتمين اسراره المحدودين إنهم ينفذو تلت شروط، هى:

الأول‏:‏ الحرص على إنهم يخلو توقيت الحرب سر دفين و إنه ما يتوزعش كأمر عمليات سرى جداً لغاية أخر ثانيه.

التانى: إلغاء اجراءات الحشد و الاستطلاع قبل شن الحرب لإن أعمال زى دى بطبيعتها بتكشف النيات.

التالت: عمل خطة حرب بسيطه و فعاله ما تحتاجش اجراءات أو تحركات معقده بتتطلب تغييرات فى أوضاع القوات المصريه على الجبهه.

بيقول إيلى زاعيرا: الجيش المصرى نجح فى استيفاء و تحقيق كل شروط المفاجاءه، و اكتر من كده إن كل مناوراته من سنة 1971 كان هدفها تحضير خطه بسيطه يفاجىء بيها الجيش الاسرائيلى .

بطبيعة الحال الحرب كلفت مصر فلوس و ارواح و اتأثر إقتصادها و تطورها الاجتماعى بطريقه سلبيه، لكن الحرب دي كان ليها تأثير اقتصادى ايجابى كبير على دول الشرق الاوسط المصدره للبترول، البلاد دى زاد دخلها من تصدير البترول بأسعار عاليه بعد ما إرتفع تمنه فى الأسواق العالميه بسبب الحرب و ظهر فيها الثراء الفاحش و بكده، على عكس مصر، استفادت من الحرب مادياً. فيه عرب عبر عالمهم الافتراضى شككوا فى ان حرب أكتوبر كانت تمثليه!. و من جهه تانيه، النجاح و الانتصار الكاسح اللى حصل بالذات فى الايام الاولانية للحرب بدل الاحساس بالهزيمة اللي حصلت للجيوش المصرية و العربيه في حرب الست ايام سنة 1967. تحقيق مصر لنصر استراتيجى كبير و وقوف قواتها على أرض سينا فى شرق قناة السويس مهد الطريق لعملية السلام اللي حصلت بعد الحرب و كمان لتغييرات اقتصادية، زي سياسة الانفتاح في مصر و خروجها من تحت سيطرة الاتحاد السوڤييتى اللى لعب دور كبير فى مساندة مصر و مدها بالسلاح و العتاد عشان تقدر تواجه تدفق السلاح الأمريكى المتطور على إسرائيل.

زى أى حرب كان فيه طرفين متصارعين: مصر و اسرائيل. هدف مصر الاستراتيجى كان تحرير سينا و ترجيعها لمصر و هدف اسرائيل كان الإحتفاظ بسينا ومنع مصر من تحريرها. بغض النظر عن المعارك و الاختراقات هنا و هناك و التكتيكات العسكريه، المحصله النهائيه هى إن مصر حققت هدفها الاستراتيجى و قدر جيشها انه يعدى قناة السويس و يقتحم خط بارليف و يصمد فى سينا على ضفة قناة السويس الشرقيه بعمق ‏15‏ كم وبإمتداد ‏168‏ كم، و ما قدرش الجيش الاسرائيلى رغم كل المساعدات الضخمه اللى وصلته عبر جسر جوى إنه يطلع الجيش المصرى من سينا.

بيقول المحلل مأمون فندى إن نتايج أى حرب هى اللى بتحدد مين اللى انتصر و مين اللى انهزم. نتيجة حرب اكتوبر 1973 الرئيسية هى إن مصر استردت سينا. البروتوكول العسكرى بتاع معاهدة كامب ديفيد اللى مضت عليها اسرائيل بيوضح من غير أى شك مين اللى انتصر حيث إن البروتوكول بيقول إن الجيش المصرى بقى مسيطر على الممرات و المنطقه ألف اللى بتمتد جوه سينا من الشيخ زويد شمالاً لشرم الشيخ جنوباً .

عملية السلام وصلت فى الاخر لتوقيع معاهدة السلام المصريه الاسرائيليه بعد التوصل لصيغ فى اتفاقية كامب ديفيد برعاية الرئيس الأمريكى جيمى كارتر، و بموجب معاهدة السلام انسحبت اسرائيل من بقية سينا من غير حرب جديده و اعلن الرئيس السادات وقتها ان حرب اكتوبر هى اخر حرب بين مصر و اسرائيل و إن السلام هو الطريق الوحيد النافع للجانبين فإتغاظ العرب (اللى فيهم عبر عالمهم الافتراضى شككوا فى حرب اكتوبر!) و خرجو مصر من جامعتهم و فضل الوضع على كده لغاية ما هاجم صدام حسين الكويت و هدد العرب فى منطقة الخليج فهرولو على مصر لطلب ودها و رجعو علاقاتهم بيها. لكن برغم رجوع العرب و انتشار ثقافة العنف و التطرف فضل السلام قايم و وفر لمصر و اسرائيل دمار و خراب و ضحايا ماحدش كان حا يدفع ضريبتهم غير مصر و اسرائيل.

المحصله النهائيه لحرب اكتوبر هى إن مصر قدرت تسترجع سينا بعد حرب طاحنه و مفاوضات مضنيه.

الرئيس السادات دفع ضريبة بطولته و شجاعته فى الحرب و السلام لما اغتيل بالغدر عن طريق إسلامويين فى سنة 1981 و هو بيحتفل مع مصر بذكرى حرب اكتوبر ، و دخل سجل قواد مصر العظام اللى اغتيلوا بعد مادافعوا عن مصر و حققوا انتصارات تاريخيه كبيره زى السلطان قطز قاهر المغول فى معركة عين جالوت و السلطان الأشرف خليل فاتح عكا.




</doc>
<doc id="550" url="https://arz.wikipedia.org/wiki?curid=550" title="حركة شباب 6 ابريل">
حركة شباب 6 ابريل

حركة شباب 6 ابريل عملها شباب على سايت الفيس بوك, و كانو من اوائل اللى إستجابو لـ دعوة عمال غزل المحله و هما اللى دعوا لاضراب 6 ابريل فى مصر, للإحتجاج على غلو الاسعار و صعوبة العيشه و الفساد و التعذيب فى اقسام البوليس و الظلم فى القضاء و سوء التعليم و الرشوه, و غيره. الحركه قدرت تجمع أكتر من 70 الف مُشترك للجروب فى خلال شهور قليله.

كان إتعمل راديو منفصل عن الحركة إتعمل بإسم راديو 6 ابريل على النت, و كان بيقدّم برامج إخباريه و سياسيه و حواريه.

مؤسسين حركة شباب 6 ابريل المعروفين هم





</doc>
<doc id="551" url="https://arz.wikipedia.org/wiki?curid=551" title="حركة غاضبون">
حركة غاضبون

حركة غاضبون "(على حسب تصريحات مؤسسين الحركه)" معموله من شوية مواطنين مصريين من كل التوجهات و الطوايف و القوات , اللى مؤمنه بـ فكرة العِصيان المَدنى و تأثيرها فى التغيير المقصود للوضع بتاع دلوقتى.

مؤسسين الحركه بيقولو إنهم بيحاولو يوصلو لـ كل افراد المجتمع, عشان يوعـّوهم بـ الفكر العصيانى و طرق التحرك بيه و آلياته وأخلاقه. و بيحاولو يوصلّو للجمهور فكرة "العصيان المدني" بـ كل الطرق.

مؤسسين "حركة غاضبون" بيقولو إن ماهياش بديل لأى تحرك او حزب او جماعه, و مش حتى منافسين ليهم, بس الحركه بتساهم فى رسم الصوره مع الكل بـ شكل أحسن.

الحركه مالهاش اى هدف او مصلحه سياسيه او شخصيه, لإن العصيان المدنى بيعدى الحدود السياسيه للى أرقى و اسمى منها. "حركة غاضبون" بتشارك فى التغيير, و بتحاول تعمل المناخ المناسب للنشاط السياسى. و مش بيتدخّلو فى السياسه و سايبينها للسياسيين.

"حركة غاضبون" مؤمنين بإن اى تكتـّل لـ واحدهُ مش حيصنع مستقبل او يغير واقع. التغيير بيحصل لما كل اللى مؤمنين بـ الفكره يشاركو فى العصيان المدنى كـ وسيله للتغيير, و بـ كده "حركة غاضبون" بيحاولو الوصول لـ تنسيق و إتفاق مع كل القوى الوطنيه عشان يوصلو لـ حاله من الإجماع الوطنى من المعارضه و المستقليين و كل المواطنين على مبدأ العصيان المدنى.

الحركه عايزه تقضى على الظلم, و تقضى على الفساد و الإستبداد و تدّى ضمان حقيقى للديموقراطيه و الحريه.



https://www.facebook.com/ghadbon25jun


</doc>
<doc id="552" url="https://arz.wikipedia.org/wiki?curid=552" title="حصن بابليون">
حصن بابليون

حصن بابليون فى القاهره القبطيه عند محطة مار جرجس لمترو الأنفاق وكان الامبراطور تراچان امر ببناه فى القرن التانى الميلادى فى عهد الإحتلال الرومانى لمصر ، و عمل فيه ترميمات وتوسيعات و قواه الامبراطور الرومانى اركاديوس فى القرن الرابع حسب رأى العلامه مرقس سميكه باشا. و حصن بابليون (قلعة تراچان) ده غير القلعه القديمه اللى كتب عنها إسترابو المؤرخ وكان موقعها فى جنوب قصر الشمع جنب دير بابليون الحالى .

المنطقة اللى فيها الحصن جزء من حى مصر القديمه بيتسمى القاهرة القبطية, و هى اصل القاهرة و بالفعل اقدم جزء من المدينة ، و بقايا الحصن هى اقدم المبانى الاصليه السليمه فى القاهرة. 

بابليون حسب كلام المؤرخين كان اسم عاصمة بلد مجاور , و لكن فيه احتمال ان بابليون يرتبط بالاسم القديم بر-حابى-ن-إيونو (بيت النيل فى هيليوبوليس )
اللى كان مركز عبادة حابى إله النيل فى هيليوبوليس .
المصريين القدام عرفو تقريبا من البداية ان المنطقه على حدود الوجهين البحرى و القبلى و الممالك اصلا بين دولتين مستقلتين, و ده خللا المكان اعظم المواقع الاستراتيجية فى كل مصر. و بطبيعة الحال ،ممفيس القديمة , جنوب القاهرة دلوقتى , اتوجدت على الاقل من بداية توحيد الممالك ، واعتبرت "مركز اتزان الارضين" ( شوف : بابليون )

أستعمل فى بنا حصن بابليون حجاره أتاخدت من معابد فرعونيه وأتكملت بالطوب الاحمر مقاسه 30/20/15 سم

وقع حصن بابليون فى ايد عمرو بن العاص بعد حصار دام حوالى سبع شهور فى سنة 641.إختار عمرو ابن العاص مكان صحراوى يعتبر عسكريا موقع استراتيجي شمال حصن بابليون و بنا فيه مدينة الفسطاط فوق كذا تله بيحدها جبل المقطم من الشرق ووراه الصحرا ، والنيل من الغرب ، ومخاضة بركة الحبش من الجنوب ، وهما مانعين طبيعين. بنى عمرو بن العاص مدينة الفسطاط كمدينه حصن و فيها حصن بابليون عشان تبقى مدينه للعسكر العرب.

بيعرف الحصن الرومانى بقصر الشمع او حصن بابليون ، ومساحته حوالى نص كيلومتر مربع ، و جواه المتحف القبطى وست كنايس قبطيه ودير.

تسمية الحصن بقصر الشمع جايز سببه انه فى اول كل شهر كان بيتولع الشمع فوق برج من ابراج الحصن اللى ، فكان لما تظهر عليها الشمس و يعرف الناس بتوليع الشمع بانتقال الشمس من برج للتانى. لكن المحتمل ان الاسم متحرف للعربى من حصن " خيمى " يعنى حصن مصر ، و باقى من مبانى الحصن الباب القبلى و برجين كبار ، و أتبنى فوق واحد من البرجين على الجزء القبلى منه الكنيسة المعلقة - كمان اتبنى فوق البرج اللى عند مدخل المتحف القبلى كنيسة مار جرجس الرومانى للروم الأرتودكس (الملكيين)، اما باقى الحصن ، و على باقى السور فى بعض أجزاؤه من الجهه الشرقية والقبلية والغربية إتبنت كنايس - المعلقة - وأبو سرجة - ومار جرجس - والعذراء قصرية الريحان - ودير مار جرجس للراهبات - والست برباره - ومعبد لليهود 



</doc>
<doc id="554" url="https://arz.wikipedia.org/wiki?curid=554" title="خفرع">
خفرع

خفرع (ح 2560 - 2530 قبل الميلاد ) ، رابع ملوك الاسرة الرابعة من المملكة القديمة محدش يعرف حكم اد ايه بالظبط لكن اغلب المؤرخين بيقولو من 2558 ق.م لحد 2532 ق.م بنى هرم ده غير ابو الهول و معبد صغير.
خفرع او خفران فرعون من الاسرة الرابعة. هوثالث او رابع فرعون الاسرة الرابعة بالدولة القديمة حكم بين سنتي 2559 و2535 ق م هو من شيد الهرم الثاني بالجيزة. هو على الأغلب ابن الملك خوفو من زوجة ثانوية تولى الحكم بعد الملك جرف رع الذي كان قد استولى على الحكم. هرم خفرع يشابه فى عظمته هرم خوفو. ملامحه نتعرف عليها من خلال ابو الهول الموجود بجانب هرمه والمتمثل فى صورة أسد يدل على القوة, برأس انسان يدل على الحكمة. كما تم العثور على صورة منحوتة بمعبده بوادي الملوك وتمثال للملك جالس موجود بالمتحف المصري. ليعرف الكثير عن فترة حكمه ولا توجد شواهد تؤكد رواية الرحالة اليوناني هيرودوت التي تصف خوفو وخفرع كطغاة
عهده[عدل]

لا يوجد اتفاق حول تاريخ حكمه، ولكن قد قيل بأنه حكم بين عامي 2558 ق.م و2532 ق.م. بنى ثاني أكبر هرم فى الجيزة وارتفاعه 143م والآن 136م وشيد فوق مساحة 215 متر مربع وله مدخلان فى الجهة الشمالية بالإضافة الى تمثال ابو الهول الذي يبلغ طوله 57م وارتفاعه 20م، ومعبدالإله رع.


</doc>
<doc id="557" url="https://arz.wikipedia.org/wiki?curid=557" title="ليوناردو دافينشى">
ليوناردو دافينشى

ليوناردو دى سير پييرو داڤينشى ( ; إتولد بإسم: Leonardo di Ser Piero)‏ (ڤينشى، جنب فلورينسا، ايطاليا، 15 ابريل 1452 - 2 مايو 1519) يعتبر من افضل فنانين النهضة الطلاينه وهو مشهور كرسام، نحات، معماري، عالم. ه للمعرفة و للبحث العلمى، ليه آثار كتير فى مدارس الفن فى ايطاليا امتدت لأكتر من قرن بعد موته. ابحاثه العلميه فى مجال علم التشريح و الحركة و الميه موجوده وسط الكتير من اختراعات العصر. اتقال عنه ان ريشته مكانتش بتعبر عن افكاره، حتى إن كاستيلون قال عنه إن غريب إن الرسام الاول فى العالم كان بيكره الفن، و راح يدرس فلسفه. الفلسفه كونت عنده مفاهيم غريبة و تصورات حديثة، معرفش يعبر عنها فى رسوماته.


</doc>
<doc id="558" url="https://arz.wikipedia.org/wiki?curid=558" title="دبى">
دبى

دبى هى اماره من السبع امارات اللى اتحدت مع بعضهيا سنة 1971 و إتأسست دولة الامارات العربية المتحدة و هى موجودة شمال امارة ابو ظبي و جنوب غرب امارة الشارقة.
دبي موجودة فى شبه جزيرة العرب وبتطل على الخليج الفارسى و العاصمة بتاعتها هى مدينة دبي. تاريخ المدينة المكتوب بيرجع لحوالي 180 سنة وهي بتشترك مع بقية الامارات فى الشئون الاقتصادية و العسكرية و السياسية و بتستقل فى حاجات تانية زي البوليس و المحليات. دبي هى تاني اكبر امارة فى الاتحاد فى المساحة ( بعد ابو ظبي) و اكبر امارة فى عدد السكان. دبي بتحكمها اسرة ال مكتوم من سنة 1833 و الحاكم الحالي للامارة هو الشيخ محمد بن راشد ال مكتوم و اللى هو كمان ريس الوزرا و نايب رئيس دولة الامارات.الامارة دي دخلها الاقتصادي مش معتمد على البترول بشكل اساسي على العكس من بقيت دول الخليج العربية وبتعتمد فى اقتصادها على التجارة و العقارات و الخدمات المالية و كمان على السياحة. (البترول و الغاز بيشكلو 6% بس من اجمالي اقتصادها). النهضة الاقتصادية والعمرانية الكبيرة اللى فى دبي عملتها شهرة عالمية بس كمان لفتت انظار منظمات حقوق الانسان اللى اصدرت كام تقرير انتقدت فيه اوضاع العمال الاجانب اللى بتوصل نسبتهم لحوالي 83% من عدد السكان.

عدد سكان دبي 2,26 مليون انسان منهم بس 214 الف مواطن يعني نسبة العمال الاجانب حوالي 90.5% من عدد السكان اللى بيعيشو و بيشتغلو فى دبي ب ڤيزات بتجدد كل تلات سنين. الاجانب الغربيين بتوصل نسبتهم حوالي 10.8% من السكان .المصريين بقا عايشين فى بيوت رخيصه ومش حاسين بجمال العيشه هناك عشان مؤهلاتهم ماتسمح انهم يعيشو وسط ناس متحضرين.

فى سنة 2009 اتعرضت دبى لأزمه اقتصاديه كبيره و صفها وكالات الانباء بلوشك على الإفلاس ، فرغم كل الثروه البترو-دولاريه اللى اتكدست فى منطقة الخليج اتعرضت دبى لإنهيار اقتصادى ضخم سنة 2009 و لدرجة انها بقت مهدده بالإفلاس بعد ما مابقتش قادره تدفع اللى عليها (حوالى 80 مليار دولار !). فى أواخر نوفمبر 2009 طلبت دبى من الديانه يستنو عليها 6 شهور و ده اصاب المستثمرين هناك بصدمه كبيره. فى حالة عدم قدرة دبى على تسديد الديون اللى عليها حا يشهر افلاسها.بس رجعت دبي ووقفت مره تانيه على رجليها وبقت اغني من قبل وكل حاجه قشطه ياعم.




</doc>
<doc id="559" url="https://arz.wikipedia.org/wiki?curid=559" title="ڤلاد التالت">
ڤلاد التالت

ڤلاد التالت ( Vlad Țepeș )‏ امير ولاهيا ( Valahia)‏, معروف كمان باسامى زى ڤلاد المخزوَق, ڤلاد دراكولا (1431 – ديسمبر 1476), كان امير منطقة ولاهيا اللي في جنوب رومانيا و اتعرف بقسوته الرهيبة في معاقبة المجرمين و اعدائه بالخازوق (و علشان كدا من اساميه ڤلاد المخزوق) و سبب شهرته في العالم هي رواية دراكولا (Dracula)‏ اللي الفها برام ستوكر (Bram Stoker)‏ سنة 1897, بعد ما الهمله ڤلاد التالت, و اللي بتحكي عن مصاصين الدم.

الحقيقة التاريخية انه كان امير عظيم من عيلة باساراب قدر يدافع عن بلاده ولاهيا ضد الغزو العثماني و ديبلوماسي عبقري نجح في الحفاظ على بلده على الحياد بين الامبراطورية العثمانية و الامبراطورية المجرية. و علشان كدا بيعتبره الرومانيين بطل قومي و تمثاله موجود لسة لحد دلوقتي في وسط مدينة بوخارست (Bucharest)‏.

ڤلاد دراكولا اتولد في ترانسيلڤانيا (Transylvania)‏ سنة 1431 و كان عنده اخ اكبر منه اسمة ميرشا و اخ اصغر منه اسمة رادو الوسيم ( Radu cel Frumos)‏. على الرغم من انه اساسا من ولاهيا في الجنوب بس عيلته عيلة باساراب كانت منفية في الشمال لان ابوه كان بيعارض تدخل الاتراك العثمانيين.

السلطان العثماني عمل ضغط كبير على ابوه وهدده باحتلال بلده و علشان كدا اتفق اخيرا مع السلطان انه يعينه اقطاعي على ولاهيا و انه يبعت اتنين من ولاده رهينة عند السلطان علشان يحافظ على وعده.السنين اللي قضاها ڤلاد اسير عند السلطان ساهمت بشكل كبير في تشكيل شخصيته و كان غالبا ما بيتجلد بالكرباج عقابا ليه على عناده و وقاحته مع السجانين. و هنا اتعلم فنون التعذيب.

في سنة 1477 مات ابوه مقتول و اخوه الكبير اتقتل على ايد اعداءه السياسيين, و علشان يحافظ الاتراك على الاستقرار في المنطقة غزو ولاهيا و عينو ڤلاد التالت امير عليها فاكرين انه ح يبقى لعبة في ايديهم. الوضع بسرعة اتغير و حصل غزو من امير مجري اسمه هونيادي و شاله من الحكم في اقل من سنة و بعديها هرب ڤلاد على مولداڤيا (Moldavia)‏ في الشمال. اتطورت الامور و مات هونيادي ( John Hunyadi)‏ و انشغلت المجر بتحرير صيربيا من الاتراك و ساعتها هجم ڤلاد على والاهيا و بقى الحاكم الوحيد ليها.
قضى سنين حكمه في صياغة القوانين و مقابلة الوفود الاجانب ورياسة المحاكمات المهمة و كمان كان بيحضر الاعياد الدينية و كان كمان بيستمتع بالصيد.ف سنة 1495 بطل يدفع الجزية للعثمانيين و عمل تحالف مع المجريين و اللي جنن الاتراك و قررو يتخلصو منه و لكنهم فشلو. السلطان محمد التاني (الفاتح) قاد جيش ضخم متكون من 60,000 من القوات النظامية و 30,000 من القوات المش نظامية وفي ربيع 1462 هجم على ولاهيا.و كتحية ليه, ڤلاد المخزوق اعدم 20,000 سجين تركي بالخاوزق و علقهم علشان يرحبو بالسلطان على طول الطريق.
جيش ڤلاد ماقدرش يوقف السلطان اللي دخل العاصمة بتاعة ولاهيا و عين اخوه رادو الوسيم امير على ولاهيا, ڤلاد استمر في حرب العصابات ضد الاتراك بس اخوه عمل صفقة مع النبلاء في ولاهيا و مع الامبراطور المجري و بكده ڤلاد بقى وحيد و اتسجن و بعديها طلع من السجن المجري و استمر في مقاتلة الاتراك.

سنة 1476 و في معركة قرب بوخارست مع العثمانيين اتقتل ڤلاد دراكولا و قطعو راسه و بعتوها على استانبول علشان السلطان يتاكد انه مات. السلطان حفظ راسه في العسل و علقها على خازوق للعرض على الناس.

ڤلاد التالت له صوره مرسومه اكتشفها مؤرخين رومانيين ف أواخر القرن التسعتاشر فى ألعة امبراس 


</doc>
<doc id="561" url="https://arz.wikipedia.org/wiki?curid=561" title="درهم مغربى">
درهم مغربى

الدرهم المغربي (الرمز :د.م. ، الكود: MAD ) هوه العملة الرسمية بتاعة المغرب و الدرهم الواحد فيه 100 سانتيم.
عملات معدنية متداولة: 1 سنتيم - 5 سنتيم - 10 سنتيم - 20 سنتيم - 1/2 درهم - 1 درهم - 2 درهم - 5 درهم - 10 درهم.

أوراق نقدية متداولة:- 20 درهم - 50 درهم - 100 درهم - 200 درهم.


</doc>
<doc id="563" url="https://arz.wikipedia.org/wiki?curid=563" title="دولار امريكانى">
دولار امريكانى

الدولار الامريكانى (الرمز: $ ،الكود: USD )هوه العمله الرسميه بتاعة الولايات المتحدة الامريكية و فى عشر دول تانيه بتستعمله بشكل مش رسمى . الدولار الواحد فيه 100 سينت.


</doc>
<doc id="565" url="https://arz.wikipedia.org/wiki?curid=565" title="دوناتيلو">
دوناتيلو

دوناتيلو (1386-13 ديسمبر 1466) هو نحات طليانى من فلورنسا وكان من اشهر فنانين عصر النهضة فى اوروبا.
و شهرته الكبيرة سببها انه كان اول نحات يعمل تماثيل واقفة برشاقة من غير ما تكون مسنودة بحاجة وراها او جنبها. 
زي تمثال القديس مرقس اللى طوله مترين و36 سنتي وهو موجود دلوقتي فى فلورنسا وكمان تمثال النبي داوود المعمول من البرونز و اللى موجود هو كمان فى فلورنسا.


</doc>
<doc id="566" url="https://arz.wikipedia.org/wiki?curid=566" title="دينار اردنى">
دينار اردنى

الدينار الاردني (الكود: JOD، الرمز د.ا.)هوه العملة الرسمية بتاعت الاردن و بيستعمل كمان فى الضفة الغربية. الدينار الواحد فيه 100 إرش او 1000 فيلس.


</doc>
<doc id="567" url="https://arz.wikipedia.org/wiki?curid=567" title="دينار تونسى">
دينار تونسى

الدينار التونسي هو العمله الرسميه بتاعة تونس و الدينار الواحد فيه الف مليم.


</doc>
<doc id="568" url="https://arz.wikipedia.org/wiki?curid=568" title="دينار جزايرى">
دينار جزايرى

الدينار الجزايري هوه العملة الرسمية بتاعة الجزاير و الدينار الواحد فيه 100 سانتيم.


</doc>
<doc id="569" url="https://arz.wikipedia.org/wiki?curid=569" title="دينار ليبى">
دينار ليبى

الدينار الليبى (الكود:LYD) هوه العمله الرسميه بتاعة ليبيا و الدينار الواحد فيه 1000 درهم.


</doc>
<doc id="570" url="https://arz.wikipedia.org/wiki?curid=570" title="راديو 6 ابريل">
راديو 6 ابريل

راديو 6 ابريل مستقل عن حركة شباب 6 ابريل و بيتذاع على الإنترنت. الراديو محاوله متواضعه من شويه من النشطاء السياسيين من المصريين فى مصر و برّا مصر, عشان يكون صوت للـ تغيير و الحريه فى مصر, و وسيله تزييد الوعى السياسى و مراقبة التطورات السياسيه المختلفه فى مصر و تغطية أنشطة حركة 6 ابريل, اللى إتولدت مع إضراب 6 ابريل-سنة 2008 من الشباب اللى ناضلوا و عملو اللى يقدرو عليه, عشان الإضراب ينجح. و الإضراب ده بقى علامه وطنيه و تاريخ من ايام مصر.

المسئول التنفيذى بتاع الراديو هو "اسامه رشدى".

إبتدت فكرة الراديو على جروب إضراب 6 ابريل على سايت الفيس بوك . و فى الجروب ده, الشباب طرحو فكرة انشاء راديو يتذاع من برّا مصر, عشان صعوبة إذاعة راديو مُعارض من جوّا مصر بيتكلم عن افكارهم و بيغطى نشاطهم. و استجاب للـ فكره "اسامه رشدى", اللى كان ليه تجربه قبل كده فى البث الإذاعى. و كان عندهُ استوديو إذاعى كانو بيذيعو منه فى الاستوديو سنة 2005 و 2006 لـ "راديو الانقاذ" اللى كان تابع وقتها لـ "جبهة انقاذ مصر" فى لندن.

مافيش علاقه تنظيميه بين "جبهة انقاذ مصر" و شباب الفيس بوك لإن الإذاعه هى مجهود مشترك و هى صوت لـ كل المُعارضه المتنوّعه. و الإذاعه بتعبـّر عن آمال و تطلعات كل اللى بيشتغلو فيها عشان التغيير و الإصلاح فى مصر, و "جبهة انقاذ مصر" كـ مكان للـ مصريين برّا مصر. عشان كده ماكانش فيه تعارض بين شباب 6 ابريل و "جبهة انقاذ مصر", عشان الإتنين معارضين.

تمويل "راديو 6 ابريل" هو تمويل من مجهودات ذاتيه تطوّعيـّه و بسيطه و بـ مساهمات قليله من شوية اعضاء و اصحاب.




</doc>
<doc id="571" url="https://arz.wikipedia.org/wiki?curid=571" title="رع">
رع

رع ( ") ف الدين المصري القديم كان الاه الشمس و كان واحد من اهم الالهه فى مصر القديمه

على مر الزمان اتغير اسمه وخد صفات جديده و اندمج مع الهه تانية زي امون و بقى اسمه امون-رع فى المملكة الحديثة. انضم لـ تاسوع اون.

من اساطير رع انه كان بيتولد كل يوم الصبح فى الشرق و بيعبر السما و بيموت فى المسا فى الغرب و هناك بيسافر فى العالم السفلي طول الليل و بعدين بيتولد تاني يوم الصبح. و علشان كده كانت الضفه الغربيه من النيل بيتقال عليها بلد الميتين (مدينة الموتى).


</doc>
<doc id="572" url="https://arz.wikipedia.org/wiki?curid=572" title="رمسيس التانى">
رمسيس التانى

رمسيس التاني ( )‏ هو اعظم و اقوى الملوك اللي حكمو مصر على مر التاريخ الفرعون العظيم دا حكم مصر حكم مصر لفتره طويله من سنة 1279 لسنة 1213 قبل الميلاد لمده سته و ستين سنه و شهرين و بيييجي ترتيبه التالت في ملوك الاسره التسع-ت-اشر اللي حكمت مصر في المملكة الحديثه. رمسيس التاني ساب اثار رائعه من اشهرها معبد ابو سمبل معبد الائصر و معبد الكرنك.
رمسيس التاني اتولد سنه 1303 (ق ع ح) وعينه ابوه (سيتى الاولانى) ولى للعهد وهو عنده 14 سنه يادوب و وصل لمنصب الفرعون وهو عنده عشرين سنه. ويتقال انه عاش لحد ما وصل عمره 99 سنه بس على الارجح مات وهو عنده تسعين او واحد و تسعين سنه. واتدفن فى مقبره من مقابر وادى الملوك و جثته (الموميا بتاعته) معروضه دلوقتى فى المتحف المصرى فى مدينة القاهره.

رمسيس التانى ، إتولا على العرش يوم 31 مايو 1279 قبل الميلاد و بيعتبر أقوى فرعون عرفته مصر. وركز الجزء الأولانى من حكمه على بنا المدن و المعابد و النصب التذكارية. و اسس مدينة بى- رمسيس فى دلتا النيل و خللاها عاصمته الجديدة والقاعده الرئيسيه لحملاته العسكريه فى سوريا. بى- رمسيس إتبنت على بقايا مدينة اواريس ، عاصمة الهكسوس لما حكمو مصر ، و كانت موقع المعبد الرئيسى لعبادة الاله ست .

رمسيس التاني اتولد حوالى سنة 1303 قبل الميلاد, هو الابن التاني للملك سيتى الاول و امه هى الملكه تويا و اشهر زوجاته الملكه نفرتارى . وعند سن الاربعتاشر، اتعين ولى عهد والده سيتى الاول. ويعتقد انه اخد العرش و هو فى اوائل العشرينات من عمره و حصل على حكم مصر من سنة 1279 قبل الميلاد لسنة 1213 قبل الميلاد ليصبح مجموع مدة حكمه 66 سنه و شهرين . و بيعتقد كتير من علماء الاجيبتولوجي انه خلف اكتر من 100 ولد و بنت. الفرعون بعت حملات كتير لتأديب اعداء مصر فى الشمال(سوريا و لبنان وفلسطين) و ليبا و النوبه. و من اشهر المعارك اللى بنيت عبقريته العسكريه معركه قادش و كمان كان الفرعون العظيم دا مهتم جدا ببنايه المعابد و المدن و بنى عاصمه جديده لمصر فى دلتا النيل و سماها بي-رمسيس يعني المدينه العظيمه بتاعه رمسيس
مات الملك العظيم سنة 1213 (ئ ع ح) بسبب امراض الشيخوخه و عمره فوق التسعين سنه بعد ما عاش اطول من كتير من زوجاته و حتى اولاده، و كان بيعاني من تصلب الشرايين و التهاب المفاصل.مات الفرعون وهو سايب اثار فى كل حته فى مصر زي المقبره الرائعه اللى بناها لزوجته و محبوبته نفرتاري تسع ملوك من بعده اتسمو على اسمه رمسيس تكريما لذكراه بس ولا واحد منهم قدر ينافسه فى العظمه و الانجازات. بعد موته ب ميه و خمسين سنه، انهارت الامبراطوريه المصريه الي حول يحافظ عليها ويوسعها.
الشهره الكبيره اللى نالها رمسيس التاني كانت بسبب معركه قادش بس دي كانت واحده من المعارك الكتيره اللى انتصر فيها على اعداء مصر و دي لسته باهم انتصاراته العسكريه
يبدو ان هيبه الجيش المصري اتهزت بعد موقعه قادش فابتدا الامرا الكنعانيين فى الثوره ضد الحكم المصري(و طبعا بدعم من الحيتيين العدو الاول لمصر). فى السنه السابعه من حكمه رجع رمسيس التالت لسوريه و نجح المره دي فى انه يحقق انتصارات اكبر من اى مره فاتت ووصل بجيشه لحد القدس و اريحا و حتى ل دمشق و ما بعد قادش 

القائد العظيم هو اللى بيدرك ان فى حروب مش ممكن الانتصار فيها من دون خساره كل شيء. رمسيس التاني فى السنه الخمسه و عشرين من حكمه وصل للحئيئيه دي وقبل و قرر يعمل معاهده سلام مع اعداءه الحيتيينو حرر المعاهده من نسختين واحده باللغه مصريه القديمة واحده بللغه الاكاديه. النسختين متطابئتين فى معظم النصوص بس بيختلفو فى حته من طلب السلام: الحيتيين فى نسختهم بيئولو المصريين طلبوا السلام و المصريين فى نسختهم بيئولو الحيتيين هم اللى طلبو يوقعو المعاهده. المعاهده محفوره بالكامل فى معبد الكرنك و متكونه من تمن-ت-اشر بند و وقع عليها رمسيس التاني و حاتوسيلي التالت ملك الحيتيين. المعاهده دي بتعتبر اول معاهد سلام فى التاريخ و هى اللى انهت سنين طويله من الحروب بين الامبراطوريتين المصريه و الحيتيه.

قصه خروج اليهود من مصر بقياده موسى ماهياش قصه من التاريخ العلمى لكن قصه من التاريخ التوراتى و مذكوره فى القران و العهد الجديد(الانجيل) و العهد القديم (التوراه) و ده على الرغم من ان مفيش اى دليل علمي او وثيقه تاريخيه بتشير للحادثه دي لكن رغم كده الملك رمسيس التاني كان متهم من وقت طويل انه هو فرعون الخروج اللى مات غرقان فى البحر الاحمر و هو بيطارد اليهود. سنه 1974 لاحظ العلما ان موميا الملك فى حاله سيئه و قررو يسفروها لباريس علشان يعالجوها هناك. و دي كانت فرصه لعلما اللاجبتولوجي والانثروبولجي لدراسه الجثه و انتهت الدراسات دي ان الملك رمسيس التاني مات بسبب امراض الشيخوخه و مش بسبب الغرق يمكن بسبب التهاب المفاصل و الاسنان. الفرعون طلع له باسبور مصري قبل ما يسافر و مكتوب فى خانه الوظيفه (ملك مصر الراحل). ولما وصل فرنسا عملو له استقبال عسكري مهيب فى المطار.

اتنقل تمثال رمسيس الثاني فى اول الخمسينيات و اتنصب فى اشهر ميادين القاهره (ميدان باب الحديد) و بقى اسمه ميدان رمسيس تكريما للفرعون الجليل وف سنه 2006 قررت الحكومه المصريه تنقله من ميدانه المشهور اللى فى وسط القاهره قدام محطه مصر وحطوه فى منطقه الاهرامات فى محافظه الجيزه علشان يرمموه لحد ما يخلصوا المتحف المصري الجديد فى ميت رهينه على طريق مصر اسكندريه الصحراوي و خدت عمليه النقل حوالي عشر ساعات فى يوم الجمعه 25 اغسطس 2006 و اتجمع الاف من المصريين على جنبين الطرييق علشان يودعو تمثال الملك العظيم اللى عاش و مات و لسه باقي كرمز ل مجد و عظمه مصر.


المصرية العامة للاستعلامات


</doc>
<doc id="573" url="https://arz.wikipedia.org/wiki?curid=573" title="روبى">
روبى

روبي، مغنيه وممثله مصريه، اسمها الحقيقى رانيا حسين محمد توفيق، اتولدت فى المنيرة. درست القانون فى جامعة بني سويف. وكانت بتقدم برامج فنية فى قناة دريم والمحور المصرية. اول ظهور ليها كان من خلال دور ليها فى فيلم "فيلم ثقافي" سنة 2000 وكان دور صغير جدا ظهرت فى شوية مشاهد وظهر اسمها فى التترات رانيا حسين.

روبي أثارت الجدل من ساعة ظهور اول كليب ليها "إنت عارف ليه" (2003) اللى اتصور فى كوبا. عملت اول أدوارها فى فيلم فيلم ثقافي وبعدها اشتغلت فى فيلم سكوت حنصور من اخراج الراحل يوسف شاهين فى (2001) اللى اختارلها اسم الشهرة روبي، وعملت فيه دور بولا بنت لطيفه فى الفيلم. المخرج شريف صبري هو اللى كان بيرعاها فنيا من ساعة ما قدمها فى أولى كليباتها "إنت عارف ليه"، وكمان اخرج وانتج اول بطولة سينمائية ليها وهو فيلم بعنوان "سبع ورقات كوتشينة" لحد ما انتهى العقد بينها وبين شركة شريف صبري للانتاج فى 2007. منتجها ومنظم حفلاتها الجديد هو رجل الاعمال وليد مصطفى اللى اشترى حق التصرف فيها فنيا من مكتشفها شريف صبري بعد ما انتهى عقده معاها.

ف سنة 2009 روبي بعدت شوية عن الساحة الفنية عشان تكمل دراستها ف كلية الحقوق جامعة بني سويف. ودة كان نفس اللى عملته الفنانة المصرية زبيده ثروت فزبيده ثروت اعتزلت الفن مؤقتا سنة 1963 لمدة ست سنين عشان تتفرغ لتكملة دراسة القانون وتتفرغ لرعاية اسرتها ورجعت للتمثيل سنة 1969. الانتقادات وتعليقات الناس مسبتهاش خلال فترة دراستها، ففيه صحف قالت ان فيه مشاكل حصلت فى الكلية عشان روبي كانت بتحضر الامتحانات بلبس "مثير" واللي خلى مشاكل تحصل مع حرس الجامعة انهم منعوها تخش على حسب اللى قالته الصحف.

حصل كلام وجدل كتير لما انضمت لنقابة الموسيقيين وفيه ناس اتهمت حسن ابو السعود نقيب الموسيقيين بحاجات كتير وفيه اشاعة طلعت انها انضمت للنقابة بسبب انها دفعت 50 الف جنية لصندوق معاشات واعانات النقابة وعشرتلاف جنية رسم للنقابة عن فيلم 7 ورقات كوتشينة. وحلمي بكر اعترض على انضمامها للنقابة. نبيه الوحش المحامي رفع قضية ضد ابو السعود عشان كان معترض على انضمام روبي لنقابة المهن الموسيقية عام 2004 ومعرفش يوصل لحاجة ساعتها ومخدش حكم. وبسبب الموضوع دة شريف صبري اجل البومها مشيت ورا احساسي لحد ما المشكلة تخلص. وف سنة 2007 هيئة مفوضين الدولة فى محكمة القضاء الإداري بمجلس الدولة فى مصر طلعت قرار بإلزام حسن ابو السعود انه يشطب عضوية رانيا حسين محمد توفيق وشطب اسمها من جدول قيد النقابة، وكان دة نتيجة محاولات نبيه الوحش المستمرة فى المجال دة.

حلمي بكر قال -ف مقابلة مع وكالة الانباء الالمانية- ان عضوية روبي ف النقابة باطلة عشان اى لجنة قيد لاعضاء جديدة حسب لايحة النقابة لازم تتشكل من برة مجلس الادارة وبحضور النقيب او رئيس لجنة القيد. ولجنة قيد روبي كل اعضاءها من مجلس ادارة النقابة ورئيس لجنة القيد رضا رجب محضرش واعترض على اللى حصل.

صباح عبيد نقيب الفنانين السوريين اصدر قرار سنة 2007 بمنع روبي واليسا وهيفاء وهبي انهم يغنو فى سوريا. عبيد قال ان السبب هو "الحد من العري" زي ما قال. بعدها صباح عبيد استقال سنة 2008 وفيه مصادر فنية قالت انه اتعرض لضغوط بسبب قراراته المتلخبطة مع الفنانين التلات وغيرهم من الفنانين السوريين زي ميادة الحناوى و جورج وسوف اللى هددهم بشطبهم من النقابة عشان اتاخروا فى انهم يسددوا الرسوم النقابية السنوية.





مسلسل ( سجن النسا ) بدور (رضا بيومي)


</doc>
<doc id="574" url="https://arz.wikipedia.org/wiki?curid=574" title="روبل روسى">
روبل روسى

الروبل الروسي (الكود:RUB ، الرمز:руб) هوه العملة الرسمية بتاعة روسيا و بيستعمل كمان ف مناطق تانبة ( زي جمهورية ابخازيا و جمهورية اوسيتيا الجنوبية). الروبل الواحد فيه 100 كوبيك.


</doc>
<doc id="575" url="https://arz.wikipedia.org/wiki?curid=575" title="روسيا">
روسيا

الاتحاد الروسى ( بالمختصر روسيا)هى اكبر دولة فى العالم وتغطي مساحات كبيرة من اوروبا و اسيا ، فمن اجل ذلك تعتبر دولة عابرة للقارات ، و يتكون الاتحاد الروسي من 82 كيان فيدرالى (اوبلاست).

عاصمة روسيا هي مدينة موسكو

مساحة روسيا تفوق ال17 مليون كم مربع أي حوالي ثمن مساحة الارض و هي أكبر دولة فى العالم حسب المساحه . و نهر امور (بالروسى:река Аму́р ) او نهر هيلونج جيانج (بالصينى : 黑龙江) هو تاسع اطول نهر فى العالم (4,352 كم) و يصب فى المحيط الباسيفيكى و يرسم الحدود الطبيعيه بين روسيا و الصين. من الشمال الغربي للجنوب الشرقي روسيا لها حدود مشتركة مع النرويج ، فنلندا ، إستونيا ، لاتفيا ، ليتوانيا و بولندا (عن طريق كالينينجراد أوبلاست )، بيلاروسيا ، أوكرانيا ، جورجيا ، أذربيجان ، كازاخستان ، الصين ، منغوليا ، و كوريا الشمالية . كما ان لها حدود بحريه مع اليابان من بحر أوخوتسك ، و ألاسكا الولايه الامريكية عبر مضيق بيرينج.
معظم اراضى روسيا تغطيها مساحات واسعه من السهول في الجنوب وغابات كثيفة فى الشمال، مع التندرا على طول الساحل الشمالى. وتملك روسيا 10٪ من أراضى العالم الصالحه للزراعه

حسب دستور روسيا ، فهي دولة اتحاديه و نظام الحكم جمهورى شبه رئاسى ، رئيس الجمهوريه هو رأس الدوله و رئيس الوزراء هو رئيس الحكومة . والاتحاد الروسى بشكل أساسى متعدد الاحزاب مع حكومه اتحاديه. العاصمة الروسية كما ذكرنا هيا موسكو و العملة الرسمية هى الروبيل .

روسيا هي تاسع دول العالم حسب عدد السكان و 81% من سكان روسيا من اصل روسى 


</doc>
<doc id="576" url="https://arz.wikipedia.org/wiki?curid=576" title="رومانيا">
رومانيا

رومانيا دولة من دول أوروبا الشرقية و تحديدا فى جنوب شرق أوروبا الوسطى و بتيجي للشمال من شبه جزيرة البالكان و بتطل على البحر الاسود و بيحدها من ناحية الجنوب نهر الدانوب.
رومانيا ليها حدود مشتركة مع الدول الاوربية دي: صربيا، المجر، اوكرانيا، مولدوفيا و بلغاريا. اول ما اتكونت الدولة كانت عبارة عن اتحاد بين مولدوفيا و ولاهيا ودا كان سنة 1859 و بعديها انضمت بقية المناطق اللى بتتكلم روماني سنة 1918 و كونوا الدولة زي ما هى معروفة دلوقتي تقريبا ما عدا ان جزء منها ضمه الاتحاد السوڤييتى بالقوه فى نهاية الحرب العالميه التانيه و الجزء دا معروف دلوقتي باسم جمهورية مولدوفيا.
عدد سكان رومانيا حوالي 22 مليون انسان و مساحتها 238392 كيلومتر مربع و عاصمتها بوخارست اللى هى كمان تعتبر اكبر مدينة فيها. الثورة اللى حصلت فى 1989 و قضت على الحكم الشيوعى .
بدات اول ما بدات من تيميشوارا و بعدين انتشرت لكل مدن رومانيا. رومانيا دولة عضوة فى الاتحاد الاوروبى من اول يناير 2007 و كمان عضوة فى الناتو و منظمة الدول الفرانكفونية.

اسم رومانيا منسوب للرومان و ليه علاقة بالامبراطورية الرومانية اللى بدورها منسوبة لعاصمتها روما (و فى اصل اسطوري لتسمية مدينة روما الايطالية بينسبها للتوامين رومولوس و ريموس).

حسب تعداد سنة 2002، رومانيا يعيش فيها حوالي 21,700,000 انسان مثل بقية دول شرق أوروبا العدد هاذا مترشح للنقصان بسبب انخفاض نسبة المواليد. حوالي 89.5 % من السكان رومانيين اصليين و الباقي اقليات مثل المجريين و الغجر و كمان فى اقليات اخرى لاكن نسبتهم قليلة لا يتعدا 1.4%. 
اللغة الرسمية لرومانيا هى الروماني و هى واحدة من اللغات الرومانسية مثلها مثل الاسباني و الطلياني و الفرنساوي.و ايضاً فى لغات اقليات معترف بيها رسميا مثل المجري و الغجري. اللغات الانجليزي و الفرنساوي معروفة على مستوي واسع و خصوصا الانجليزي بين الشباب.

رومانيا دولة علمانية حسب الدستور يعني مافيش حاجة اسمها دين رسمي للدولة بس اغلب السكان بينتموا للكنيسة الاورثوزوكسيه الرومانية(حوالي 86 % من السكان) و جنبهم فى اقليات دينية كتيرة زي الروم الكاثوليك والبروتستانت و شوية سكان مسلمين و يهود.

اقدم بقايا للانسان فى اوروبا اتلقت فى رومانيا و كان عمرها حوال 42,000 سنة ومن المحتمل ان الرومانيين هما اول البشر اللى قدرو يوصلو لقارة اوروبا. اول واحد يكتب عن الناس اللى كانو عايشين فى رومانيا هو هيرودوت فى كتابه الرابع سنة 440 (ق ع ح) و اللى حكى فيه عن هزيمة الامبراطور الفارسي داريوس الاعظم على ايد الداشيين اللى كانو عايشين فى منطقة اسمها داشيا ( فى الوقت الحالي بتضم رومانيا و مولدافيا و حتت من شمال بولجاريا). الامبراطور الروماني تراجان غزا بلاد داشيا و هزم شعبها والملك بتاعها ديتشتبال فى حروب استمرت من سنة 101 لحد 106 (ع ح ) و بعديها بقت داشيا حتة (مقاطعة) رومانية. الامبراطور الروماني تراجان وهو راجع لروما بعد الانتصار جاب معاه 165 طن من الدهب و 330 طن من الفضة استولى عليهم من داشيا.
فى العصور الوسطى الرومانيين عاشو فى تلات مناطق: والاهيا،مولدافيا و ترانسيلفانيا.
والاهيا و مولدافيا وقعو تحت الاحتلال العثماني و ترانسيلفانيا اتضمت بالقوة للامبراطورية النمساوية-المجرية.و بكدا اتقسمت رومانيا بين القوى العظمى فى الوقت دا وبقى الرومانيين مواطنين من الدرجة التانية فى بلادهم.فى 1914 لما قامت الحرب العالمية الاولانية، رومانيا اعلنت الحياد بس تحت ضغط الحلفا اعلنت رومانيا الحرب على المحور سنة 1916 ووعدتها القوى الكبير بجعمهم فى انهم يعملو دولة موحدة و مستقلة.و فعلا فى نهاية الحرب و فى سنة 1918 اتحدت ترانسيلفانيا مع والاهيا و مولدوفا و عملو رومانيا الكبرى.فى الحرب العالمية التانية حاولت رومانيا لتاني مرة تتنيها على الحياد بس اضطرت اخيرا انها تدخل الحرب جنب المحور ضد الحلفا وبسبب هزيمة المحور فقدت رومانيا حتت كبيرة من اراضيها للاتحاد السوفيتي واحتلها الجيش الاحمر و بعديها دخلت فى حلف وارسو وانضمت للستار الحديدي و الكتلة الشيوعية فى زمن الحرب الباردة.فى سنة 1989 حصلت ثورة فى رومانيا انتهت فيها الشيوعية واتعدم نيكولاي شاوشيسكو اخر رئيس شيوعي لرومانيا بالرصاص هو و مراته قدام التليفزيون و اعلن الثوار الديمقراطية و الانتخابات الحرة و حريات تانية كتيرة.الريس الحالي لرومانيا هو ترايان باسيسكو و ريس الوزرا هو ايميل بوك.

رومانيا فيها خمس مناطق اساسية مشهورين بتنوعهم الجغرافي ودا بيخليها من احسن الوجهات السياحية فى اوروبا.


</doc>
<doc id="577" url="https://arz.wikipedia.org/wiki?curid=577" title="ريال برازيلي">
ريال برازيلي

الريال البرازيلي هوه العملة الرسمية بتاعة البرازيل. الريال الواحد فيه 100 سينتافو.


</doc>
<doc id="579" url="https://arz.wikipedia.org/wiki?curid=579" title="زاهى حواس">
زاهى حواس

زاهي حواس اتولد فى قرية العبيديه جنب دمياط فى فى شمال مصر فى 28 مايو 1947 . بيعتبر اشهر الاثريين المصريين المعاصرين و بيحظى بتقدير عالمي فى مجال علم الاجيبتولوجي ( المصرولوجيا ). حاول انه يحسس المصريين بأهمية تاريخ مصر و بأمجادها القديمه و يحيى فى نفوسهم العزه و الفخر بتاريخ مصر و اثارها فى فتره مضلمه ضاع من كتير من المصريين فيها احساسهم القومى و صلتهم بتاريخ مصر و انتشرت فيها الجهالات و قلة الإهتمام بالعلم و النهضه.

زاهي حواس كان بيترأس المجلس المصرى الاعلى للأثار و بعد ثورة مصر سنة 2011 بقى وزير الدوله لشئون الاثار لغاية ما استقالت وزارة احمد شفيق فى 3 مارس 2011. وقت الثوره دى و بعدها اتنهبت و اتدمرت اثارات مصريه فأعلن انه هيسيب الشغل فى الاثار لإنه مبقاش قادر يحمى اثار مصر.

فى 17 ابريل 2011 اتحكم عليه بالسجن.

زاهي حواس فى بداية حياته كان ناوي يبقى محامي بس بعدين غير رأيه و درس فى قسم الاثار الرومانيه - اليونانيه فى كلية الاداب - جامعة اسكندرية - ، و بعد ما اخد البكالوريوس فى الاثار الرومانيه-اليونانيه ، عمل ديبلوما فى الاثار من جامعة القاهرة ، و خد منحه تعليميه فى امريكا فكمل كمل تعليمه العالى هناك ، وخد شهادة الدكتوراه من جامعة بنسيلفانيا سنة 1987 ، و من هناك بدأ يدرس و يحاضر فى جامعات كاليفورنيا و الجامعه الامريكيه فى القاهره . فى سنة 2002 اتعين امين عام للمجلس الاعلى للأثار فى مصر و لحد دلوقت هو فى المنصب ده.

بدات شهرة زاهى حواس لما ظهر فى قناة ديسكفرى فى افلام تسجيليه عن مصر و المصريين القدام و كمان سجل حلقات عرضها التلفزيون الامريكي فى برنامج ( البحث عن الحقيقة)و اللى ناقش فيها مواضيع بتهم المشاهدين زى المومياوات و الاهرام و توت عنخ امون و كليوباترا و رمسيس التاني. اشتهر زاهى حواس ببرنيطة انديانا جونز اللى بيلبسها طول الوقت.

من اكتر المواضيع السخنة اللى دافع فيها عن تاريخ مصر هو موضوع مين اللى بنى اهرامات الجيزة و رد فيه بشكل علمى على اللى بيقولو ان اليهود هم اللى بنو الاهرامات و غيرهم اللى بيقولو ان سكان الفضاء هم اللى بنو الهرم او حتى سكان اتلانتس.

فى سنة 1990 اكتشف زاهى حواس اهم اكشافاته الاثرية: المقابر بتاعة العمال المصريين اللى بنو الاهرام 
فى سنة 2007 اعلن الدكتور حواس عن اكتشاف مقبرة حتبشوت فى وادي الملوك فى الاقصر و اللى اتوصف بانه واحد من اهم الاكتشفات الاثرية فى المية سنة اللى فاتوا.
الدكتور زاهي الف كتب كتيرة فى مجال علم المصريات و العلم الاثار.


الدكتور حواس بيتوجه له نقد كتير من بره مصر و من جواها.

زاهى حواس كتب مقالة بعنوان ( توت عنخ امون ما كنش اسود) و صرح فيها تصريح فى غاية الاهمية دا نصه ( المصريين ما هماش عرب و كمان ما هماش افارقة على الرغم من وقوع مصر حغرافيا فى قارة افريقيا ). و بكدا بيكون لخص وجهة نظرة فى موضوع هوية مصر.

زاهى حواس عمل جهد كبير للمحافظه على اثار مصر و طالب بإسترداد التحف المصريه المعروضه فى متاحف بره مصر و منها تمثال نفرتيتى المعروض فى متحف برلين فى المانيا و حاول تنظيم عمليات التنقيب على الاثار عشان ما تتنهبش. لكن فى 25 يناير 2011 بدئت ثوره شعبيه فى مصر ضد نظام حكم حسنى مبارك و اتجمع المتظاهرين فى ميدان التحرير الموجود فيه المتحف المصرى اكبر متحف فى العالم للأثار الفرعونيه و اللى بيضم كنوز توت عنخ امون. اتصاب زاهى حواس بالرعب من خوفه على المتحف انه يتحرق او يتنهب فتبقى كارثه لتاريخ مصر و سمعتها الدوليه. و فعلاً فى جو الجهالات و قلة الوعى بقيمة تاريخ مصر و الاثار عند المصريين فى بدايات القرن واحد و عشرين اعتدى مصريين على المتحف و اتسرقت قطع اثريه من الفاترينات و اتكسرت اثارات. عملية السرقه ما اتوقفتش و امتدت لمواقع تانيه و اتنهبت اثارات كتيره و لدرجة ان حصلت عمليات نهب مسلحه. الغربيين اللى زاهى حواس كان عمال يطالبهم برد اثارات مصر بلغوه انه لازم يبطل المطالبه بالأثارات دى لإن المصريين اللى فى مصر مش قادرين يحموا الاثارات اللى فى مصر. زاهى حواس كان قال فى روبرتاج فى النيويورك تايمز انه بيفكر فى الاستقاله لإنه مبقاش قادر يحمى اثار مصر و تحفها و أشار لحيل و الاعيب بيعملها ناس من سكان مصر المعاصرين و هى انهم بيستولوا على الاراضى الاثريه و بيبنوا فوقيها بيوت و بالليل بيحفروا تحتها ، و ان الموضوع بقى بالنسبه له بقى زى كابوس حقيقى و ما بقاش عارف يعمل ايه. فى 3 مارس 2011 اتغيرت وزارة احمد شفيق و خرج زاهى حواس من منصب وزير الدوله لشئون الاثار و اعلن انه كان ناوى يستقيل و مش ناوى يرجع للمنصب ده تانى بسبب الظروف الحاليه لمصر خاصة انه مبقاش قادر يحمى الاثار من السرقه و النهب و التدمير و صرح بإنه خلاص مش هيشتغل فى الاثار تانى و قال : "أنا مش هكون راجل وطنى لو فضلت فى مكانى والآثار بتتسرق بالشكل ده فى ظل غياب الامن".

بعد ثورة 25 يناير 2011 اتقبض على اعداد كبيره من المسئولين و رجال الاعمال و الصناعيين فى مصر و فى 17 ابريل 2011 طال الموضوع العالم زاهى حواس و حكمت عليه محكمة جنح العجوزه بعزله من وظيفته و سجنه لمدة سنه وكفالة 500 جنيه، وإلزامه بدفع غرامة 10 الاف جنيه بحجة انه مانفذش حكم محكمة القضاء الإدارى بخصوص تمليك مواطن قطعة ارض.



</doc>
<doc id="580" url="https://arz.wikipedia.org/wiki?curid=580" title="سالامانكا">
سالامانكا

سالامانكا : هى مدينه فى مقاطعة كاستيا وليون فى وسط شمال اسبانيا. سكانها حوالي 160,000 نسمه.

سالامانكا اتأسست ف المرحلة السابقة لروما القديمة .فى القرن الثالث قبل الميلاد ، حاصر هانيبال المدينة.

أستسلم اهل سالامانكا للمور فى العام 712 . وواحدة من اهم اللحظات فى تاريخ سالامانكا كان عام 1218 ، لما الفونسو التاسع انشئ جامعة سالامانكا. وبسرعه اصبحت جامعة سالامانكا واحده من اهم المراكز الاكاديميه فى اوروبا. 
. ومعركه سالامانكا ، ف 1812 ، كان نكسه خطيرة للفرنسيين

 


</doc>
<doc id="581" url="https://arz.wikipedia.org/wiki?curid=581" title="سالفادور دالى">
سالفادور دالى

سالفادور دالي (11 مايو 1904 - 23 يناير 1989) رسام سوريالي اسباني من كاتالونيا بيعتبر واحد من اهم الفنانين فى القرن العشربن و مشهور باللوحات الرائعة الغريبة و اللى رسمها بطريقة مميزة بتخليها اقرب للاحلام منها للواقع.

من اشهر لوحاته اصرار الذاكرة و اللى كمل رسمها سنة 1931 و هى معروضة دلوقتي فى متحف الفنون الحديثة فى نيويورك بس لسته مهاراته بتضم كمان النحت، الافلام و التصوير. دالي كمان عمل فيلم كرتون قصير بالتعاون مع والت ديزني الفيلم اسمه ديستينو و اترشح لجايزة الاوسكار بعد ما اتكمل سنة 2003.

دالي كان دايما بيصر انه من اصول عربية و ان جدوده من شمال المغرب و جم لاسبانيا مع الغزاه اللى احتلو اسبانيا لمدة 800 سنة. الادعاء دا مالوش اى دليل بيدعمه و ممكن يكون جزء من الدعاية اللى كان بيعملها لنفسه لانه كان دايما مشهور بحبه لكل شيئ غريب و مش عادي و احيانا شخصيته المثيرة كانت بتثير الاهتمام اكتر من اعماله الفنية وبيخلي الناس دايما تتكلم عنه و مبيعات لوحاته بتزيد.


</doc>
<doc id="582" url="https://arz.wikipedia.org/wiki?curid=582" title="سرطان الرئه">
سرطان الرئه

سرطان الرئه واحد من امراض الرئه اللى بتتميز بحصولانقسامات خلويه مش منظمه ، و قدرة الخلايا المنقسمه دى على غزو الانسجه التانيه و الانتشار فيها ، إما عن طريق نمو مباشر فى اتجاه نسيج جنبها او الإنتقال عن طريق الدم و مسالك الغدد الليمفاويه و غزو أنسجة بعيده بطريقه اسمها " الانتقال Metastasis ".

سرطان الرئه من أكتر السرطانات الشايعه فى العالم ( بعد سرطان الجلد ) والمسبّب الاكتر للوفات بعيا السرطان من اسباب ارتفاع نسبة المتوفيين بسرطان الرئه انه بيصيب فى الغالب كبار السن اللى بيصعب عليهم تحمل العمليات و العلاج الكيماوى و الاشعاعى بسبب كبر السن و معانتهم من امراض تانيه فى نفس الوقت بتصعب العلاج.

أهم اسباب الإصابة بسرطان الرئه (والسرطان عموما) العوامل المسرطنه (زى الموجودة فى دخان السّجاير) ، مادة الإيسبيست ، الاشعاعات المؤينه ، التلوث الصناعى و البيئى و دخان المصانع و التسريبات الاشعاعيه من المفاعلات النوويه. و التعرض التراكمى ده يسبب تغيرات الحامض النووي فى أنسجه بطانة القصبات من الرئتين و الشعب الهوائية. فى نهاية المطاف من الأنسجه التّالفة بيتطور سرطان الرئه.

بيعتبر التّدخين، و بالذات السّجاير، المساهم الرّئيسى المحتمل فى الإصابة بسرطان الرئه لكن اعداد كبيره من غير المدخنين بيتصابو هما كمان بالمرض.

سرطان الرئه فى بداياته عادة مالهوش اعراض ، و عادة بيكتشف بعد مايكبر او ينتشر و بتظهر اعراضه زى الكحه المتواصله و/او وجع الضهر و/او تف بلغم فيه دم و/او نقص الوزن و/او اعراض تانيه. سرطان الرئة بيتلاحظ عادة لأول مره بالاشعه السينيه (اشعة إكس). فى حالة ملاحظة وجود ورم بيتم التشخيص المبدئى عن طريق الاشعه المقطعيه ( سى.تى. سكان CT Scan) ، و/او الاشعه فوق الصوتيه Ultrasound scan ، و/او الاشعه النوويه (بيت سكان PET Scan ). التشخيص الكامل و معرفة نوعية الخلايا السرطانيه بيتم بعد أخد عينة من الورم و تحليلها باثولوجياً تحت الميكروسكوب 

خلايا سرطان الرئه بتنقسم لكذا نوع رئيسى و نوع فرعى زى " الخلايا الصغيره Small Cell - SCLC " و " الخلايا المش صغيره Non-Small Cell - NSCLC " او الاتنين مع بعض. بتتميز الخلايا الصغيره بقدرتها على الانتشار السريع و بالذات للمخ و علاجها اصعب من علاج الخلايا المش-صغيره. و فيه كمان نوعيه خطيره من سرطان الرئه بتتسمى " سرطان الأسبيست " اكمن سببه التعرض لمادة الأسبيست asbestos. سرطان الأسبيست Asbestos cancer اللى اسمه العلمى " ميسوثيليوما Mesothelioma " كان لحد فتره قصيره قبل ظهور أجيال جديده من الأدويه الفعاله كان عادة بيقضى على المصاب بيه فى ظرف شهور.

علاج سرطان الرئه و الأدويه و طرق العلاج اللى بتستخدم بتتوقف على نوعية الخلايا و مدى انتشارها فى الجسم و مدى قدرة العيان على تحمل العلاج. العلاجات المستخدمه حالياً هى عمليه جراحيه او العلاج الإشعاعى radiotherapy او العلاج الكيماوى chemotherapy او كلهم مع بعض.
مراحل المرض اربعه. فى المرحله الأولى ممكن يتم العلاج بعمليه بيتم فيها بتر جزء من الرئه او كل الرئه حسب مدى انتشار المرض فيها. و ممكن فى المرحله دى استخدام العلاج الاشعاعى و/او العلاج الكيماوى و ممكن ان المصاب بالمرض يشفى. فى المرحله التانيه و التالته-A ممكن استخدام الاشعه و الأدويه الكيماويه فى نفس الوقت. و فى المراحل اللى بعد كده، التالته-B و الرابعه لازم يكون فيه علاج كيماوى لكل الجسم ، ففى حاله انتشار الخلايا فى اماكن بره الصدر عن طريق الدم او مسالك الغدد الليمفاويه العلاج بيكون كيماوى لقتل الخلايا السرطانيه فى الدم و كل الجسم قبل ماتمسك فى عضو. لكن اكمن الخلايا دى عددها بالمليارات عادة بيصعب قتلها كلها فبيرجع المرض تانى و بيبدأ العلاج من تانى. العلاج الاولانى بالدوا الكيماوى بيتسمى اول خط first line و لما بيرجع المرض بيتسمى العلاج التانى تانى خط second line و العلاج التالت بيتسمى تالت خط third line و هكذا. عادة فى العلاجات بعد العلاج الأولانى لازم يستخدم دوا كيماوى مااستخدمش قبل كده اكمن الخلايا السرطانيه بتعمل مناعه تحمى بيها نفسها ضد الدوا اللى استخدم. لكن ممكن استخدام الدوا للى استخدم قبل كده بعد فتره اكمن الخلايا ممكن تكون نسيته. لكن المشكله بتكون هى عدم قدرة الشخص على تحمل علاجات كيماويه كتيره بطريقه متواصله.

لغاية دلوقتى مفيش علاج حاسم يقضى على السرطان بالكامل لكن رغم كده و بعد التطور الكبير فى الطب و صناعة الأدويه بقى ممكن علاجه و تطويل عمر المصاب بيه بحيث ان ممكن ان المرض يتحول لمرض مزمن مش قاتل طوالى. اختراع ادويه جديده فى امريكا و الغرب و معرفة الإخصائيين ازاى يستخدموها بأقل ضرر للمصاب بتعتبر من اهم الانجازات فى علاج المرض فى القرن 21. فى السنين الاخيره ظهرت علاجات و ادويه كيماويه كتيره بطريقه مبشره و بقت بتستخدم مع بعض Regment و بقت فيه ادويه ممكن المصاب انه يستحملها على عكس الاول زى " أليمتا Alimta ". و ظهرت نوعيه من الادويه الكيماويه بتتسمى " ادوية العلاج المستهدف Targeted Thearapy " اكمنها بتهاجم اجزاء معينه فى الخلايا السرطانيه و بتستهدفها هى بس من غير ما تأثر على بقية الخلايا العاديه فى الجسم ، و فيه نوعيه منها زى " تراسيفا Traceva " على شكل حبوب ، و فى 2011 ظهر دوا جديد من ادوية العلاج المستهدف اسمه " كسالكروى ( كريزوتينيب) (XALKORI (Crizotinib " ، و لسه فيه ابحات كتيره بتتعمل على النوعيه دى من الأدويه المبشره. فيه كمان ابحاث و دراسات بتتعمل على نوعيه جديده من العلاج عن طريق " التطعيم vaccination " و فى الحاله دى بيتم تحفيز جهاز المناعه بتاع المصاب عشان يتعرف على الخلايا السرطانيه و يهاجمها زى ما بيعمل مع الفيروسات لكن نتايج الدراسات دى لسه ما اتبلورتش لكن لو نجحت حاتكون نصره كبيره ضد مرض السرطان. الارقام و النسب الموجوده حالياً عادة ارقام قديمه اتسجلت قبل ظهور نوعيات الادويه الجديده. المحتمل ان المرض حايكون ممكن القضاء عليه فى المستقبل.

الرئة مكان ممكن توصله خلايا سرطانيه من مكان تانى فى الجسم زى الثدى ، لكن فى الحاله دى بتفضل الخلايا من الثدى مش رئويه و بتتعالج على اساس انها سرطان ثدى مش سرطان رئه يعنى بالادويه المعالجه لسرطان الثدى مش سرطان الرئه.

بقى فيه دلوقتى ادويه كتيره لعلاج سرطان الرئه و ده انتصار للطب بعد ماكانت الادويه محدوده من عشرين سنه و كانت بتستخدم بطريقه منفرده و كان ليها اضرار جانبيه كتيره . دلوقتى الادويه بتستخدم مع بعض عادة نوعين مع بعض فى نفس الوقت regiment اكمن اتضح ان الخلط بيجيب نتايج علاجيه أحسن و اضراره الجانبيه اقل. من الأدويه دى :


</doc>
<doc id="583" url="https://arz.wikipedia.org/wiki?curid=583" title="سيشوار">
سيشوار

السيشوار (كلمة فرنساوي séchoir معناها مجفف اختصار لكلمة Sèche-cheveux) هوّه جهاز كهربائي، بيشتغل بالكهربا او بالبطاريات، بيطلّع هوا سخن او بارد عشان ينشّف الشعر المبلول او بمعنى اصح يسرع ان الميّة اللى ف الشعر تتبخر. السشوار بيساعد على السيطرة اكتر على الشعر فى تسريحه عشان بيسرّع وبيتحكم ف تكوين روابط هيدروچينية مؤقتة ف كل شعرة، الروابط دي بتبقى قوية جدا بس مش على طول وحسّاسة للرطوبة وبعد الشعر يتغسل او يتبل بتروح.
اخترعوه ف اخر القرن التسعتاشر، اول موديل ليه عمله الكسندر ف. جودفوا فى الصالون بتاعه فى فرنسا. بس اول ظهور للسشوار البيتى اللى بيتمسك فى الايد كان سنة 1920

معظم الموديلات بتشتغل عن طريق سلك ملفوف ليه مقاومة كهربائية عالية بيسخن بسرعة بالكهربا. وبيبقى فيه مروحة الهوا اللى بييجي منها بيعدى على السلوك السخنا فبيطلع ف الاخر هوا سخن ينشف الشعر، عنصر التسخين (سلك النيكروم) فى معظم السشوارات بيبقى عريان (مكشوف) وبيبقى ملفوف حوالين جسم عازل، والنيكروم بيبقى عنصر التسخين عشان موصل ضعيف للكهربا وعشان مبيتاكسدش بالتسخين.

استخدام السشوار ممكن يسبب ان الشعر يقع، لو السشوار اشتغل على السخن واتقرب من فروة الراس ممكن يحرء بصيلات الشعر ومتطلعش مكانها تانى.


</doc>
<doc id="584" url="https://arz.wikipedia.org/wiki?curid=584" title="سل">
سل

السـُل (تي بي / تيوبر كولۏسيس) Tuberculosis, او TB هو مرض منتشر و ممكن يسبب الموت لو ماتعالجش ،بييجي نتيجة اصابة الواحد بباكتيريا اسمها مايكوباكتيريوم تيوبركيولوسيس. السل غالبا بيهاجم الرئه ( السل الرئوي) بس ممكن كمان يهاجم حتت تانية فى جسم الانسان زى الجهاز العصبي المركزي و الجهاز الليمفاوي و الجهاز الدوري و العضم و المفاصل و حتى الجلد.الاعراض بتاعة السل غالبا بتبقى الكحة الجامدة المزمنة و البلغم اللى فيه دم و السخونية و العرق بالليل والخسسان.

بكتيريا السل مايكوباكتيريوم تيوبركيولوسيس تنتقل بالهواء من شخص لآخر ( العطاس او السعال او البصق), و شخص واحد مريض بالسل ممكن ينقل العدوى الى الاشخاص من 10 – 15 شخص فى السنة.و موجود فى العالم الآن حوالي 16 مليون شخص مصاب بالسل (الدرن) النشط . و ثلث سكان العالم معرضين للعدوى . شخص كل ثانية يصاب بالسل فى العالم حسب تقديرات منظمة الصحة العالمية. وكل سنة يموت من المرض 2 مليون منهم,90% فى الدول الفقيرة والنامية .

كان الدرن بيسمى بالسل {الاستهلاك} ، لانه يبدو انه بيستهلك الناس من جوه ، الكحة بالدم، الحمى ، الشحوب ،هزال طويل ؛ سل الغدد الليمفاويه (فى البالغين) ، اللى بتأثر على الجهاز اللمفاوي وغدد الرقبة ، درن البطن ، درن الجلد ؛ الهزال والمرض السل كان بيتسمى كمان بالطاعون الابيض ، لأنه يبدو أن المصابين بالدرن كانو بيعانو بشكل ملحوظ من الشحوب.

مرض السل بيتشخص بواحدة او اكتر من الطرق دي:

علاج السل ليس سهل و يحتاج مضادات حيوية كثيرة و لمدة طويلة و فى وهذا الوقت زادت مشكلة السل عندما بدأت تظهر انواع جديدة من البكتريا التي تقاوم العلاج.

العلاج ينقسم لادوية الخط الاول و ادوية الخط الثاني، بالنسبة للخط الاول فهذه الادوية:
اما بالنسبة للخط الثاني فهذه اهم ادويته :

الوقاية من هذا المرض تكون عن طريق التطعيم البي سي جي و ايضاً عن طريق برامج الفحص للاشخاص المعرضين للمرض.



</doc>
<doc id="585" url="https://arz.wikipedia.org/wiki?curid=585" title="سلامه موسى">
سلامه موسى

سلامه موسى (اتولد فى الزقازيق 4 فبراير حوالى سنة 1887 - إتوفى فى القاهره ، 4 اغسطس سنة 1958) كان صحفي ومصلح 
ومفكر مصرى وطنى من أكبر المفكرين المصريين فى نص القرن العشرين الأولانى و من رواد مدرسة الفكر الوطنى المصريه. رأس تحرير مجلات الهلال و المجلة الجديدة. اتلمذ على افكاره عدد كبير من الكتاب المصريين من أشهرهم نجيب محفوظ.

اتعلم الفيلسوف سلامه موسى القانون والإقتصاد فى لندن ، وكان معروف بحبه للثقافه العصريه وبدعوته للأفكار الاشتراكيه ، و كان له دور كبير فى نشر التنوير والتوعيه العلميه والثقافيه فى مصر وإتأثر بأفكاره مفكرين و كتاب مصريين كتار زى أديب مصر نجيب محفوظ اللى نشر له سلامه موسى سنة 1939 أول رواياته " عبث الأقدار". سلامه موسى كان ليه كفاح ثقافى و سياسى و اقتصادى و كان بيحلم بنهضه مصريه و نادى بتصنيع " الموتور " فى مصر عشان تتقدم مصر فى صناعة الماكينات و فتح المصانع.

سلامه موسى كان واحد من المثقفين والمفكرين المصريين ، زى أحمد لطفى السيد وأحمد أمين ، اللى طالبو بتبسيط كتابة وقواعد اللغه العربيه والاعتراف بالكلام المصرى بصفته اللغه المصريه الحديثه، وله فى الموضوع ده كتاب اسمه " البلاغة العصرية واللغة العربية " . ألف سلامه موسى حوالى 50 كتاب غير مقالاته فى الجرانيل والمجلات، و مؤلفاته لسه رايجه و بتعتبر من اهم المؤلفات اللى اتكتبت فى مصر و بتحتاج اعادة قرايه.

إتولد سلامه موسى فى الزقازيق سنة 1887 فى عيله قبطيه مسيحيه، وكان أصغر إخواته وليه أخ واحد وأربع إخوات بنات، ولما اتولد عملوله خرم حلق فى ودنه عشان يمنع عنه العين والحسد إكمن الناس حاتفتكره بنت، ودى عاده فى الأرياف. أبوه كان موظف بيشتغل رئيس تحريرات مديرية الشرقيه بمهية سبعه جنيه ونص فى الشهر، وإتوفى وسلامه لسه ماكملش سنتين، وساب وراه أكتر من ميت فدان، وأمه سمت سنة موت أبوه " سنه سوده " وفضلت معلقه بدلته وقميصه أبو ياقه منشيه على الحيطه. والزقازيق أياميها كات لسه بلد جديده وكل عيلاتها كانوا من حتت تانيه. وعيلة سلامه موسى إسمها عيلة " العفى " وكات اصلاً من البياضيه اللى تبع مديرية اسيوط بس فرع منها هاجر على الزقازيق أيام محمد على.

قضى سلامه موسى طفولته فى بيت منطوى ومقفل ماحدش غير العمام والخيلان كانوا بيخشوه وده أثر على نفسيته وخلاه يطلع منطوى بتاع كتب مالهوش فى القعده على القهاوى. و عيى سلامه موسى وهو صغير وجايز جاتله ملاريا، وكات امه بتقعد جنبه تصلى له وكات بتديه لخدام عندهم اسمه عطيه كان بيشيله و ياخده يتبرك له عند مقام ولى مسلم اسمه ابو عامر.

بين سنة 1895 و 1898 ظهر وباء الكوليرا فى الزقازيق والناس اتخضت وشاف سلامه موسى النعوش فى الشوارع
طالعه ورا بعضيها. كات القريه اللى عايش فيها سلامه موسى بتاع ساعه ع الحمار للزقازيق، وأياميها كان لسه مفيش مدارس فى الزقازيق فدخلوه الكتاب وكات أخته بتوديه وتجيبه وفضل قاعد مده طويله مايعرفش يفك الخط وكل اللى اتعلمه فى الكتاب كات شوية صلاوات وأدعيه زي دعا للعدرا اسمه " نعظمك يا أم النور "، وفضل ع الحال ده لحد ماعملم فى الزقازيق جمعيه خيريه قبطيه فدخلوه فيها يتعلم، وحبتين وراحوا فاتحين 
المدرسه الأميريه فدخلوه فيها، وكان عمره ساعتها بتاع حداشر سنه بس كان معاه فى الفصل تلامذه عندهم عشرين سنه، وكان أياميها تلامذة المدرسه بيلبسوا جلاليب لغاية ما الخديوى عباس زار المدرسه، فخدوا من كل واحد بتاع تلاتين قرش وعملولهم بدل بيضا ومن يومتها مارجعوش للجلاليب تانى.

سلامه موسى ماتهناش فى المدرسه إكمن المدرسين كانوا بيعذبوا ويهينوا التلامذه وكات المدارس أياميها عامله زى الثكنات كل اللى كانوا بيهتموا بيه فيها كان النظام والطاعه. وبيقول سلامه موسى إن مدرسين الإبتدائي كانوا مصريين وكانوا بيعاملوا التلامذه أحسن من المدرسين الإنجليز اللى كانوا بيذلوا التلامذه وبيتغطرسوا عليهم فى المدارس الثانويه وكانوا بيعاقبوا التلامذه على اقل غلطه، وكات السنه الدراسيه تعدى من غير ما التلامذه يعرف حتى اسم المدرس الإنجليزى اللى طالع فيها، لكن فى أجازة الصيف كان سلامه موسى بيتهنا بعيشته فى الأرياف، وكان بيقضى الصيف فى السمر واللعب ونزول الترعه وركوب الحصنه مع عيال قريته. وبيوصف سلامه موسى عيشة الأرياف اياميها بإنها كات كويسه من الناحيه الصحيه وماكانش فيه أمراض زى البلهارسيا والإنكلستوما اللى انتشرت بعد كده بسبب تشبع التربه بالميه بسبب مشاريع الرى اللى عملها الإنجليز اللى كانوا مستعمرين البلد وحولوا مصر لمزرعة قطن. وبيوصف سلامه موسى حالة المجتمع القبطى فى الزقازيق أياميها بإنه كان مسيطر عليه تجمد دينى، وكات الستات، مسلمين ومسيحيين، ببيلبسوا البراقع وماكانوش بيخالطم الرجاله وكان طبو حد ينادى واحده باسمها فى الشارع.

سلامه موسى خد شهادة الإبتدائية سنة 1903 بس مش معروف كان عمره أياميها قد إيه بالظبط إكمن اياميها ماكانش لسه فيه تسجيل مواليد وحاجات من دى. وكل اللى خدوا شهادة الإبتدائيه فى كل مصر سنتها كانوا بتاع تلتميت أو ربعميت تلميذ، وفى كل مصر ماكانش فيه غير تلت مدارس ثانويه فى القاهرة واسكندريه بيتسلط عليها الإنجليز ومدويرنها بطريقة ثكنات العسكر.

راح سلامه موسى على القاهره ودخل المدرسه الخديويه اللى كان ناظرها راجل إنجليزى إسمه "شارمان " كان بيتلذذ ويتفنن فى تعذيب التلاميذ المصريين هو والمدرسين الإنجليز، وكان شارمان ده مكروه من التلاميذ لدرجة إن سلامه موسى بيقول إن كل اللى كانوا تلاميذ فى المدرسه الخديويه اكيد فرحوا لما شافوا إسم شارمان ده فى لستة اللى غرقوا فى باخره فى أواخر الحرب العالميه الاولى.

قعد سلامه موسى تلت سنين عذاب وبهدله فى المدرسه الخديويه واتخلف فى الدراسه إكمن كمان عينه جالها مرض وعملوله فيها عمليتين. فى القاهره شاف سلامه موسى الأتوموبيل لاول مره فى حياته وكان فيه ترماى بس ماكانش فى كل حته فالناس كانوا لسه برضه بيركبوا الحمير وكان السقا لسه موجود بيودى الميه للبيوت فى القربه.
في الأيام دى كان فيه حاجتين شاغلين المجتمع المصرى، الإحتلال الإنجليزى وحركة قاسم امين بتاعة تحرير المرأه. وكان الحزب الوطنى هو اللى قايم بأكبر جهد فى موضوع مواجهة الإحتلال الإنجليزى. وده حزب كانوا عملوه بتسليط الخديوى عباس سنة 1897 شوية شبان متنورين ووطنيين وهما : مصطفى كامل و أحمد لطفى السيد ومحمد فريد ومحمد عثمان ولبيب محرم وسعيد الشيمى، وكان جرنالهم " اللواء " بيناقش الموضوع بشجاعه وبيطالب بطلوع الإنجليز من مصر وكانوا الشبان بيحبوه وبيقروه. وكان فيه ويا " اللواء " جرنالين تانيين كانوا بيتقروا أياميها، واحد اسمه " المؤيد " وده كان جرنال اللى بيحبوا الخديوى عباس زى التراكوه والمحافظين المصريين، و" المقطم " وده كان فى صف الإنجليز وبيقراه الموظفين. وفى سنة1907 حصلت حادثة دنشواى ، وهاج الحزب الوطنى ومصطفى كامل، وانقلبت الدنيا على كرومر المندوب السامى البريطانى فى مصر فشالته بريطانيا بعد ما حست انه حايتسببلها فى مشاكل فى مصر. وكرومر ده كان راجل استعمارى كبير أخد تربيته السياسيه فى الهند، وهو اللى حول مصر لعزبة قطن وحارب التصنيع فى مصر.

فى الجو ده عاش سلامه موسى فى القاهره وزعل جداً وجاتله قهره من اللى حصل للفلاحين فى دنشواى، ولما أصدروا الحكم عليهم اتصدت نفسه ع الأكل كام يوم وحس بكره كبير للإنجليز المستعمرين المعتدين على مصر، بس اللى حصل فى مصر بعد كده خلاه يحس إن الوجدان الوطنى للمصريين بقى له مكان فى مصر وإن الشعب المصرى كله بمسلمينه واقباطه بقم إيد واحده ضد المستعمر . وكان سلامه موسى طبعاً بيحب القرايا والتعلم وكان بيقرا الجرانيل ومجلات " المقتطف " بتاعة يعقوب صروف ، و " الجامعة " ، والكتب اللى كان بيلاقيها. بس أياميها ماكانش فيه مجلات إسبوعيه والوضع فضل على كده لغاية سنة 1914 لما أصدر هو بنفسه اول مجله إسبوعية فى مصر وكان اسمها مجلة " المستقبل ".

في القاهرة اتعرف سلامه موسى على مجلة " المقتطف " و مجلة " الجامعة ". الأولانيه كات مجلة بتهتم بنظرية التطور بتاعة داروين اللى شدت إهتمام سلامه موسى وبقى متحمس لها. وبيقول سلامه موسى إن مجلة المقتطف دى اثرت على طريقه تفكيره، وإديته النزعة العلمية اللى قعدت وياه طول حياته، وطريقته المختزله فى الكتابه اللى مافهاش تزاويق ومط كلام مالهوش لزمه. ومن مجلة " الجامعة " إتعرف سلامه موسى على الأدب الغربى وانفتحت له دنيا براح كات لسه جديده عليه وعلى مصر اللى كان كل المتاح فيها وقتها أدب السلطه والعقائد والتقاليد وبس. وكات الناس فاكره إن الأدب ده عباره عن قواعد بيان وبلاغه واجترار لموروثات من الأجداد تتحفظ وتتصم زى ماهى من غير تفكير أو إبداع ، على عكس الأدب الأوروبى، اللى كان أدب عقل وكفاح ضد الموروثات الجامده والإستبداد العقائدى والتخاريف والغيبيات، ودى الحاجات اللى كات كابسه على مصر أياميها ومخمله فكر الناس ومجمداه. طبعاً الكلام ده كان فى بداية القرن العشرين ولسه ماكانش طلع فى مصر كتاب القصه والروايات والدراما المصريين اللى عملوا نقله كبيره فى الأدب المصرى المعاصر بلغة بسيطه وحوارات بالمصرى قريبة من الناس زى نجيب محفوظ وتوفيق الحكيم و يوسف إدريس و يوسف السباعي و غيرهم كتير ماكنش حد يحلم بيهم زمنها. وأياميها طلعت كمان كتابات أحمد لطفي السيد في الجرانيل وأخد معظم المصريين، مسلمين ومسيحيين، صفه في دعوته إن مصر للمصريين وبس، وإن المصري لازم يكون إنتمائه الأول والاخير لمصر وثقافتها مش لحد تاني، زائد مطالبته بتبسيط لغة الكتابه في مصر بدرجه تأربها من اللغه اللى بيتكلمها المصريين في عيشيتهم ومعاملاتهم اليوميه.

إشتغل سلامه موسى كام شهر فى جرنال " اللواء " بتاع الحزب الوطنى، واتمرن على الكتابه الجرناليه، وعرف شويه حاجات بتخص وضع مصر الداخلى، وبعدين سابها وسافر بالخلفيه دى على فرنسا في سنة 1908 وعمره 19 سنه، وعدى على تركيا وشاف الدوله العثمانليه وهى بتنازع فى أخر أيامها، وشاف موكب السلطان عبد الحميد. وسلامه موسى كان بيطلع له معاش من أبوه بتاع تلاتين جنيه فى الشهر، وده كان مبلغ معتبر أياميها خلاه حر نفسه مش محتاج لوظيفه. شاف سلامه موسى فرنسا المتنورة واتعرف على أدبائها وكتابها ، وشاف الست الفرنساويه الحره الصريحه، وافتكر حال الستات فى مصر وعشيتهم ورا البراقع البيضه بعقول وفى بيوت متخدره. وبيقول سلامه موسى إنه لغاية الوقت ده كان عمره ماكلم ست مصريه، إكمن الإختلاط كان طبعاً من المحرمات اياميها، وإنه حس إن كرامته الوطنيه مجروحه ومهدره بسبب وضع الستات فى مصر. ورجع سلامه موسى مصر بعد سنه بعد ما إتعلم فرنساوى واتعرف على الأحزاب السياسيه والإشتراكيه اللى كان بيروج لها الإشتراكيين فى جرنال الأومانيتيه، ولقى مصر بتطور وظهر فيها جرنال " الجريدة " بتاع حزب الأمه، وده كان حزب بيروج للوطنيه المصريه. ولقى كمان فيه واحده ست إسمها " ملك حفنى ناصف " بتكتب فى الجرانيل باسم " باحثة البادية "، وشاف الأنسه " نبويه موسى " خدت شهادة البكالوريا غصبعن دنلوب مستشار وزارة المعارف اللى ماكانش موافق عل الموضوع. ولقى مظاهرات بتطالب بخروج الإنجليز. أول حاجه عملها أول ما رجع مصر راح على شركة كوك وحجز رحله للصعيد والأقصر عشان يتفرج على أمجاد مصر، واللى خلاه يعمل كده إنه لما كان فى أوروبا لقى الناس مهتمه بتاريخ مصر وبتسأله عن الموضوع بصفته مصرى. بس أياميها تاريخ مصر كان مغيب عن المصريين لإن الإنجليز المحتلين البلد كانوا طبعاً مش عايزين المصريين يعرفوا إن بلدهم سادت الدنيا لإن ده أكيد حايخليهم يفتخروا بتاريخهم وبلدهم ويقولوا عاوزين الإستقلال. وبيقول سلامه موسى إنه من يوميها وهو بيهتم بثقافة وتاريخ مصر الفرعونيه وده اللى خلاه يألف كتاب " مصر أصل الحضارة " اللى نشره سنة 1935، وقال في مقدمته : " اننا أولاً من حيث السلالة مصريون، يجرى فى عروقنا الدم الذى كان يجرى فى جدودنا قبل خمسة آلاف سنة، واللغة لم تنقطع بيننا وبين عصور الفراعنة، لأنها لاتزال حية فى الكنائس المصرية ... وأما السياسة والإجتماع والفنون ، فانها جميعاً تعود فى الأصول والأسس إلى مصر القديمة. لأن الحضارة اختراع مصرى قديم " . وكمل : " وكما لكل فرد شخصيته التى تتألف من تراثه البيولوجى والإجتماعى، كذلك لكل أمة شخصيتها التى تتألف من تاريخها وتراثها الثقافى والإجتماعى ولذلك لا يمكننا أن ننظر إلى الأمة إلا باعتبار ما لها من وحدة التاريخ ".

قعد سلامه موسى فى مصر شهرين وسافر على لندن، وأياميها بقى ماكنش فيه باسبورتات وتعقيدات وكات الناس بتسافر وبتتنقل من بلد لبلد على كيفها. وركب سلامه موسى باخره كات جيه من الهند ورايحه على إنجلترا وكان عليها موظفين إنجليز راجعين من الهند. وحس سلامه موسى بالوحده في سفريته دى لإن الإنجليز كانوا مقاطعينه وبيتغطرسوا عليه لإنهم كانوا متعودين يعاملوا الهنود والشرقيين بالطريقه دى. بس لقى شوية هنود مركونين زيه وإتسلى معاهم وهما بيتفرجوا على اللى سماه " الإستغراض الإمبراطورى" . وبعد ما وصل لندن راح يدرس القانون عشان ياخدله شهاده بس مل من دراسة القانون الإنجليزى وبالذات القوانين بتاعة مشاكل التجاره البحريه فساب الدراسه. وفى لندن حط سلامه موسى هدف لنفسه وهو محاربة الإستعمار الإنجليزى ومحاربة الرجعيين المصريين اللى بيعارضوا العلم ومساواة المرأه وبيروجوا للغيبيات والجهالات. ودخل سلامه موسى الجمعيه الفابيه ، ودى كات جمعيه بتروج للإشتراكيه عند الطبقه المتوسطه والطبقه الغنيه فى إنجلترا، وكان بيتزعمها جورج برنارد شو و هـ.ج.ولز. وعن طريق الجمعيه دى قدر يتعرف على الأدب الأوروبى والأدب الروسى والتطورات اللى كات بتحصل أياميها بالنسبه للمجتمع والإقتصاد والدين.أفكار برنارد شو بالذات أثرت على تفكير سلامه موسى اللى بيقول : " تأثرت كثيراً ببرنارد شو " و" أمضيت من حياتى نحو أربعين سنه وأنا اتعلم على يدى هذا الحكيم " . وكات لندن وقت مازارها سلامه موس فى ثوره على العصر الفكتورى المتحفظ. واتعرف سلامه موسى كمان على جمعية العقليين، ودى كات جمعيه بتطبع مؤلفات علميه مبسطه، ودخل كليات بتدرس المصرولوجيا والبيولوجيا والإقتصاد. وواظب سلامه موسى على زيارة المتحف البريطانى المليان بأثار من مصر وفيه مكتبه كبيره جذبته فبقى يروح يقرا فيها. وإتضح له إن الستات فى إنجلترا بيتمتعوا بحريه أكبر من الستات الفرنسويات، وكات أياميها الحركه النسويه عامله عمايلها في إنجلترا والستات كانوا بيطلعوا فى مظاهرات يملوا بيها الشوارع ويطالبوا بحقوقهم وبيشتبكوا مع البوليس .

وهو فى لندن فى سنة 1910 كتب سلامه موسى مقاله إسمها " مقدمة السوبرمان " وبعتها لجرجى زيدان فى مصر فنشرها له فى مجلته " الهلال " بعد ما شال منها شوية كلام جرىء، والمقاله دى حطها سلامه موسى فى كتابه " اليوم والغد " اللى نشره سنة 1928 بعد مازود عليها شوية كلام.

رجع سلامه موسى مصر بتجربته فى أوروبا مليان حماس وشوق لنشر النور والعلم ومكافحة الجهالات فى كل حته فيها. رجع متأثر بنظرية التطور بتاعة داروين بس بمعناها الرحب مش مجرد التطور البيولوجى وبس، التطور فى كل حاجه، فى الثقافه، فى المجتمع، فى الأدب، فى اللغه، وفى كل حاجه فى الدنيا متعلقه بعيشة الإنسان. وكتب سلامه موسى فى مجلة " البلاغ " سلسلة مقالات عن نظرية التطور وجمعها بعد كده فى كتاب اسمه " نظرية التطور وأصل الإنسان " وكان بيقصد فيه زى ما بيقول " مكافحة الغيبيات الشائعة." . وفى الإقتصاد أثرت عليه أفكار كارل ماركس وتحليلاته الإقتصاديه والإجتماعيه . وبيقول سلامه موسى ع الإتنين دول : " داروين وماركس، كلاهما قد غرس فى رأسى مركبات ذهنية وجعلنى أنظر إلى الدنيا وإلى الأحياء فى استغراض علمى وتحليل اقتصادى وسيكلوجى " . كتابات هـ. ج. ولز وتبشيره بإن العالم حايتغير فى نظمه وأخلاقه لإن الماكينه حاتخليه يبقى زى قريه كبيره، الناس فيها سواسيه متفاهمين وبيتكلموا بنفس اللغه وبيمارسوا نفس الثقافه، كمان أثرت على نظرة سلامه موسى للدنيا. وسلامه موسى بيسمى ولز " الأب الروحى للعالم الجديد " بس بيقول عنه ان أثره عليه كان نفسى أكتر منه ذهنى . درامة " بيت الدمية " بتاعة النرويجى هنريك ابسن اللى ناقش فيها وضع الستات فى البيت والمجتمع، وان الست لازم تتحرر من سيطرة الراجل ومتبقاش زى مجرد عروسه لعبه فى البيت، أثرت كمان على سلامه موسى وادته شحنه ذهنيه يكافح بيها وضع الستات المتخلف فى مصر أياميها. وعن ابسن بيقول سلامه موسى : " كان وقعه فى نفسى كبيراً، أكبر مما كان فى نفوس قرائه الأوروبيين. وذلك لأنه كان يجدد فى مجتمع كنت أعده أنا جديداً بالمقارنة إلى مجتمعنا المصرى الجامد " . فوق دول طبعاً كان برنارد شو والإشتراكيه اللى كان بيروج لها فى أوروبا واللى عجبت سلامه موسى واتهوس بيها وكتب عنها فى مصر واداها اسم " الإجتماعيه " .

فى سنة 1914 ابتدى سلامه موسى ينشر مجله اسبوعيه اسمها " المستقبل "، ودى كات أول مره فى مصر تطلع فيها مجله اسبوعيه وكمان كات أول مجله فى مصر تطلع فيها صوره لـطه حسين اللى كان أياميها ثاير على حالة التجمد الدينى ، وقعد ينشر فيها لغاية ماقامت الحرب العالميه الأولى فطلبوه الإنجليز فى ادارة المطبوعات وهددوه بإنه حايتشحور فى معتقل لو ماسمكرش المجله، لإن كان فيها افكار اشتراكيه ومقالات عصريه ماكاتش على مزاجهم، وبعد ماقفلها وارتاحوا من كلامه ندهت عليه " مى زياده " وقالت له انه ممكن يحرر جرنال " المحروسه " اللى كان أبوها بينشره وماكانش ماشى، فوافق وقعد يحرره كام شهر لغاية ما طهق من رقابة إدارة المطبوعات فساب الجرنال وراح عاش فى الريف يقرا ويستطلع لغاية الحرب ما خلصت، وشاف أياميها الإنجليز بيقبضوا على الفلاحين ويربطوهم بحبال ويرحلوهم على فلسطين يحاربوا وهما مالهمش لا فى التور ولا فى الطحين وأكترهم راحوا ومارجعوش.

فى سنة 1916 اتوفت امه اللى كات عايشه وياه ففضل قاعد فى الريف لغاية ما مل فاشتغل مدرس عشان يعلم الناس ويقضى وقته وقعد عل الحال ده لغاية ماقامت ثورة 1919 فراح واخد نفسه وتنه رايح على القاهره عشان يبقى جنب الأحداث وعشان يشوف له جرنال يشتغل فيه وينشر فيه أفكاره اللى بتحارب التخلف والطغيان. وبيحكى سلامه موسى انه لما طلب تصريح السفر للقاهره بص له الموظف الإنجليزى وعينه مولعه شرار وقاله : " أستكلال، هه ! ". وصل سلامه موسى القاهره لقاها مقلوبه والإضرابات والمظاهرات شغاله ولقى المصريين شايلين الهلال والصليب فوق روسهم، والقساوسه بيخطبوا فى الأزهر، والستات طالعين فى مسيرات وبيشيلوا البراقع والحبرات من على وشوشهم بعد ما عششت عليها قرون. يوميها اتفق المصريين، مسلمين واقباط، رجاله وستات، موظفين وفلاحين، على ان مصر دى بلدهم كلهم، أمه مصريه واحده لازم تعيش حره من المستعمرين الخواجات والرجعيين المحليين اللى بيروجوا لثقافه متخلفه ماتمتش لمصر بصله ودخلتها خلسه وفضلت قاعده على قلبها. لما سافر سلامه موسى أوروبا ماكنش يعرف فى مصر إلا مسرح سلامه حجازى لكن فى ثورة 1919 ظهر مسرح الشعب المصرى، أوبرتات سيد درويش بكلام الفلاحين والصنايعيه، وغنت مصر معاه " قوم يا مصرى ". الأمه المصريه اياميها وعت بنفسها.

وبعد ما اشتغل سلامه موسى له كام يوم مدرس فى مدرسة التوفيق بقى محرر فى مجلة " الهلال " ومجلة " البلاغ " وكون مع كام واحد من صحابه المثقفين المتحمسين للنهضة والتغيير الحزب الإشتراكى، بس الحزب ماعمرش بعد ما إنفصل عنه واحد إسمه حسن العرابى مع شوية شبان وسابهم وسافر على إسكندريه وكون حزب شيوعى. حسن العرابى ده سافر بعد كده أوروبا وراحت الحكومه وهو بره ساحبه منه الجنسيه وماعرفش يرجع مصر تانى، وده كان السبب اللى خلى سلامه موسى مايروحش أوروبا تانى إكمنه كان خايف يسافر يقوموا ساحبين منه الجنسيه ومايقدرش يرجع مصر تانى. سلامه موسى بيقول أفكار الإشتراكيه اللى كان بيكرها المستعمرين الإنجليز فى كل حته وأفكار حزب الوفد فى مصر بتاع سعد زغلول و احمد لطفى السيد و مكرم عبيد كات متفقه مع بعض بخصوص الإستقلال .

فى سنة 1930 عمل سلامه موسى جمعيه سماها " المصرى للمصرى " ودى كات جمعيه بتطالب بمقاطعة بضايع الإنجليز، وكان وكيل الجمعيه " أحمد حسين " رئيس جماعة " مصر الفتاه "، ومع ان الناس اتحمست للفكره وايدتها لكن باظت لإن حكومة " إسماعيل صدقى باشا " حاربت الجمعيه لغاية ماخلصت عليها. وكتب سلامه موسى للمهاتما غاندى فى الهند اللى كان هو كمان بيكافح الإنجليز والتخلف هناك بطرق زى دى، وطلب منه يبعت له كتب عن حركة الغزل والنسيج اللى كان عاملها فى الهند والالات اللى بيستخدمها الفلاحين الهنود ، فما إتأخرش غاندى وبعت له على طول كل اللى طلبه. ولسلامه موسى كتاب إسمه " غاندى والحركه الهنديه " ألفه من كترة إعجابه بغاندى وعشان ينقل لمصر افكاره وطرقه اللى كان بيحارب بيها التخلف والإستعمار فى الهند. وكتب سلامه موسى انه لازم يكون فيه محل كبير فى نص البلد بيبيع المنتجات المصريه، ولما قرا " طلعت حرب " المقاله دى عجبته ونادى عليه وناقشه فى الموضوع، وفكرة سلامه موسى دى كات بذرة المحل اللى إسمه " شركة مصر لبيع المصنوعات المصرية ".
سلامه موسى كمان نادى بتصنيع " الموتور " فى مصر بإعتبارة عماد الصناعه الحديثه لكن للأسف مفيش حد اهتم. ده إكمن كفاح سلامه موسى السياسى ، زى ماهو بيقول، كان جزء من كفاحه الإجتماعى والإقتصادى وكفاح سلامه موسى السياسى كان قايم على حاجتين : تقوية نخوة المصريين الوطنيه عن طريق تفكيرهم بأجدادهم الفراعنه صناع الحضاره اللى خرجوا البشر من العصر الحجرى لعصر الزراعه و سادوا الدنيا بعلومهم وفنونهم ودينهم. وعشان كده ألف كتابه " مصر أصل الحضارة ". والحاجه التانيه تفكيرهم بأحمد عرابى الراجل المصرى الوطنى الشجاع اللى وقف ضد الطغيان. وعن عرابى ترجم كتاب " بلنت " اللى اسمه " التاريخ السرى للاحتلال البريطانى لمصر ". ومع الكتابين دول ألف سلامه موسى كمان " حرية الفكر وتاريخ أبطالها " واتكلم فيه عن كفاح الشعوب عشان تنال حريتها وعزتها. و " حرية العقل فى مصر " وطالب فيه بقلم الكاتب الجرىء النزيه لغى قوانين المطبوعات وإدارة المطبوعات اللى كانوا بيحدوا من حرية الكتاب ونشر المجلات والجرانيل، إكمن الرجعى اللى بيروج للتخلف والجهل مايكرهش حاجه قد مايكره الكلمة والفكره الحره، وده اللى حصل لما رجع " إسماعيل صدقى باشا " للوزاره راح مطلع قانون أنيل يكربج بيه الكتاب ويحد بيه من حرية اصدار الجرانيل والمجلات لدرجة انه منع " فؤاد سراج الدين " اللى كان فى الأصل وزير من إصدار جورنال. وبالرغم من كده بيقول سلامه موسى : " ولكن مما يبعث السرور إلى نفسى أنى لم أتضعضع، ولم أترك المعسكر الوطنى لمكافحة المستبدين والمستعمرين كما فعل كثير من الأدباء ممن طمسوا النور الذى كان فى قلوبهم وأطفأوا وهج نفوسهم، كى يصلوا إلى حياة أو مال، فانحازوا إلى الإستعمار الأجنبى أو الإستبداد الوطنى ".

سلامه موسى عاش فى أواخر القرن 19 والنص الأول بتاع القرن العشرين. الفتره دى كات فتره مهمه فى تاريخ العالم وكات مليانه تطورات وتبلور أفكار. بيوصف سلامه موسى الفتره اللى عاش فيها وبيقول " فإنى عشت عمرى فيما بين 1887 و 1947 فى عصر انقلابى انفجارى رائع من حيث الإكتشافات والإختراعات والثورات. لأنه عصر المعارك التاريخية والصراع الخطير بين مجتمع آفل وبين مجتمع بازغ " . فى طفولة سلامه موسى ماكانش فيه فى مصر جامعه ولا حتى مدارس .وكان الدين متجمد والستات بيلبسوا براقع وعايشين مع رجالتهم فى ظلمات الجهل والتخلف. وكات حالة الفلاحين فى القرى كرب واكلهم الفقر والعيا، والعيشه فى المدن كات خامله ومستسلمه. أياميها كانت أقصى حاجه يفكر فيها الناس إن مصر أحسن لها تكون تابعه لإنجلترا الغربيه ولا تركيا الشرقيه، ماحدش كان بيفكر فى ليه ماتبقاش مصر تابعه لثقافتها الخاصه، وكان اللى يفكر أو يفتح بقه مطالب بالتجديد، زى ماعمل الشيخ " محمد عبده "، بيتبهدل وبتتمسح بيه الأرض وبيطرد من البلد كمان. وكانوا يقعدوا يشنعوا عليه ويشوهوا صورته - زى ماحصل لمحمد عبده وأحمد عرابى - ويكرهوا الناس فيه. وكان اللى بيعملوا كده بيعتمدوا على جهل الناس وانتشار الفكر الإستبدادى فى البيوت والمجتمع. فى الظروف دى طلع سلامه موسى و أحمد لطفى السيد و قاسم أمين و طه حسين و سعد زغلول و مكرم عبيد و غيرهم كتير ، كلهم كانوا عدوين للمستبدين والرجعيين.

سفرية سلامه موسى لأوروبا خلته يكتشف حاجتين مهمين، الأولانيه إن العالم مليان أفكار و بيتطور ، والتانيه إن مصر بلد عظيمه لها تاريخ طويل غيبه المستعمرين والمستبدين جوه مصر مع إن الناس فى أوروبا عارفين ومهتمين بيه فلما رجع مصر لقى إن من واجبه التعامل على المحورين دول : تعريف الناس بتاريخ مصر وبإنها أم الحضارة والترويج للأفكار اللى بتعج بيها أوروبا. ودول المحورين اللى كل عدوين مصر البرانيين ومروجى الجهالات المحليين ماطاقوهمش.

كافح سلامه موسى بقلمه عشان يغير ويطور الأوضاع السياسيه والإقتصاديه والإجتماعيه والثقافيه فى مصر و كل كتبه ومقالاته بتدور فى الحيز ده. وحتى اللغه طالب سلامه موسى بتطويرها لأسباب بسيطه لكن مهمه قالها فى مقدمة وتمهيد كتابه " البلاغة العصريه واللغه العربية " زى : " إن تأخرنا اللغوى فى مصر هو سبب من أعظم الأسباب لتأخرنا الإجتماعى " و منها كمان : " حين تحرم لغتنا من كلمات الثقافة العصرية تحرم أيضاً الامة المعيشة العصرية " وفوق ده: " أعظم المؤسسات فى أية أمه هو لغتها. لأنها وسيلة تفكيرها ومستودع تراثها من القيم الإجتماعية والعادات الذهنية " وفى فصل " اللغه والمجتمع " بيلفت سلامه موسى النظر لنقطه مهمه جداً وهى ان الكلمه الواحده معناها بيختلف من مكان لمكان حسب البيئه والمجتمع والتاريخ، وإن اللغه الحيه بتتفاعل مع المجتمع وبتتغير مع تغييره، لكن لما تكون اللغه خاصه بفئة إجتماعيه معينه زى الكهان مثلاً بتتحجر لإنها بتبقى بتعبر عن حاجه كات موجوده زمان ومابقتش موجوده دلوقتى ( على الأقل فى مصر وثقافتها المعاصره ) ، وعلى كده القيمة الإجتماعيه للكلمه المتحجره عباره عن صفر. من المنطلق المنطقى ده بيقول سلامه موسى إن المفروض إن مصر مايكونلهاش لغتين واحده كلاميه (عاميه) والتانيه كتابيه (فصحى)، لإن اللغه الكتابيه فى الحاله دى بتنفصل عن المجتمع وبالتالى بتتجمد ومابتطورش. اللغه الحيه اللى بيستخدمها الناس فى المجتمع الحى لازم تكون قادره تطور لإن تجميد الكلام، والخوف من إستعمال كلمات جديده معناه تجميد التفكير السليم. وممكن يكون الواحد نبيه جداً والأيكو بتاعه عالى بس نقصاه الكلمات اللى يقدر يعبر بيها إكمنها مش موجوده فى المجتمع اللى عايش فيه فتبقى النتيجه ان نباهته دى على الفاضى لا هو بيستفيد منها ولا المجتمع اللى عايش فيه بيستفيد منه عشان كده سلامه موسى بيقول ان لازم : " نذكر انه على قدر ارتقاء اللغه ووفرة كلماتها ودقة معانيها يكون الإنتفاع بذكاء أبناء الأمه ". وطبعاً الخوف من الكتابه باللغه اللى بيتفاهم بيها المصريين وبيتكلموها مع بعض طول النهار له معنى أوحش من التجميد بس.

سلامه موسى وضح نقطه مهمه قالها " أحمد أمين " اللى هو كمان كان بيطالب بتبسيط اللغه. النقطه دى ان اضطراب المعانى وعدم فهم المقصود سببه ان المصريين ساعات بيستخدموا كلمات وجمل وردت على مصر من بيئات إجتماعيه وثقافات مش مصريه. وطبعاً لو عرفنا ان كل كلمه لها ايحاء عاطفى معين بتعبر عنه ممكن يبان لنا ليه ساعات بيحصل " حوار الطرش " بين الناس ، ده لإن الكلام اللى دخل مصر بإيحائته اللى اتكونت فى مجتمع بعيد عمل إزدواجيه فى المفاهيم. وطبعاً ممكن كمان تكون الكلمه اتكونت فى مصر أو وردت عليها من بيئة ثقافية متقدمة بس دخل فيها مفهوم من بيئات ثقافية متخلفة شوه معناها الأصلى فبقت الكلمه بتوحى بحاجتين أو أكتر حسب عقلية اللى بيستخدمها أو اللى بيسمعها.

فى كتابه " ما هى النهضة " بيوضح سلامه موسى إن اللغه هى قاعدة الثقافه. وإنه مش ممكن إيجاد ثقافه راقيه ومحترمه بلغه جامده عايشه على ألفاظ قديمه.وعشان ترقى الثقافه وتطور لازم اللغه قبل كده تطور وألفاظها القديمه تاخد معانى جديده أو تدخلها ألفاظ جديده مستورده أو متصنعه محلياً. اللغه اللى ما تقدرش تتفاعل مع التطورات والنهضه ( مثلا زى اللاتينى فى أوروبا زمان ) بتضر الثقافه وبالتالى بتعيق التقدم الحضارى للمجتمع، لإن الثقافه بدورها هى قاعدة الحضاره. فى العصور الوسطى كان اللاتينى هو لغة أوروبا وكان مرتبط بالدين بحيث إن الخروج عن اللاتينى كان بيعتبر كفر وزندقه وإضرار بالدين من وجهة نظر المستبدين اللى كانوا مسيطرين على ثقافه القهر المنحطه اللى كات سايده وقتها وكانوا بيربطوا اللغه بالدين وبيستبدوا بالناس وبيوجهوا أفكارهم ويحددوا لهم المسموح وغير المسموح بإسم الدين والعقيده. وفضل الوضع مجمد على الحال ده لغاية ما دخل الأوربيين فى عصر التنوير وبدأت البلاد الأوروبيه تتجه لإستعمال اللغات المحليه (العاميه) اللى بيتكلم بيها الناس في حياتهم اليوميه، وقدرت إنها تتقدم بثقافتها وبالتالى تتحضر وتسود الدنيا بالعلم والمعرفه. والغربيين اللي اتفرض عليهم اللاتيني في عصور الظلام ما قدرش اللاتيني يوحدهم، لكن العلم والثقافه المتحضره اللي انبعثوا من لغاتهم القوميه المحليه قدروا يعملوا منهم كيان واحد، مختلف اللغات لكن متوحد إقتصادياً وسياسياً .
بيقول سلامه موسى عن عصور الظلام : " فيما بين سنة 500 وسنة 1000 استولى الظلام على أوروبا. وكان ظلاماً حالكاً. لأن الثقافة كانت وقفاً على الرهبان، يبحثون جغرافية العالم الآخر وهم لا يدرون جغرافية هذا العالم. ويشرحون للناس كيف يجب أن يموتوا بدلاً من أن يشرحوا لهم كيف يجب ان يعيشوا. ويشتبكون فى مشكلات " ذهنية " أولى بها أن يبحثها الأطفال ، وأن يضحكوا منها " .

سلامه موسى كان بيحبذ استعمال الكلمات العلميه وأسامى المخترعات فى الكلام والكتابه زى ماهى أو تعريبها أو تمصيرها مش ترجمتها. فكان فى رأيه انه أفيد استعمال كلمات زى انثروپولوچيا و بيولوچيا و ديموقراطيه وديكتاتوريه و راديو و جرامافون و تليفون و اوتوموبيل و ترام وغيرها. وأياميه كان لسه بقى مفيش ساتالايت و تلڤزيون و ڤيديو و ديجيتال و موبايل و كومپيوتر. لإن دى كمان كلمات كوكبيه بتقرب أذهان الناس من بعضها وبتحد من الإنعزال والكره . 
وسلامه موسى شاف ان استعمال الحروف اللاتينيه فى كتابة اللغه المصريه زى ما اقترح " عبد العزيز فهمى " له ميزه تخلى مصر تنط للمستقبل لإن دى حروف الحضارة والعلوم المعاصره، وحايسهل نقل العلوم الغربيه لمصر من غير حساسيه وتعصب زى ما عملت تركيا اللى بقت سيكولاريه وإدت ضهرها للعصر العثمانلى .

طبعاً لازم الأخد فى الإعتبار إن سلامه موسى بينتمى لنص القرن العشرين الأولانى ولسه ماكانش طلع الأدباء والكتاب والصحفيين المصريين اللى كتير منهم اتلمذوا على ايديه وعملوا نقله كبيره فى أساليب الكتابه وطوروها وبسطوا الكلام المكتوب، وأياميه كات الكتابات معقده ومليانه بلاغ وبيان وكلام ممطوط يصعب فهمه على الناس العاديين فى مجتمع كان الجهل والأميه سايدينه، لكن الحلو إنه وغيره أياميها قدر يقول رأيه بحريه ويدخل فى معارك فكريه جامده مع كتاب كان لهم رأى تانى وبينتموا ذهنياً لعكس اللى كان هو بينتمى له، زى عباس العقاد و مصطفى صادق الرافعى ، اللى رد عليهم سلامه موسى بعلمه و رحابة ثقافته العصريه لما حاولوا يقحموا فى الموضوع حاجات مالهاش دعوه لا بعلم ولا بثقافه زى ما حصل مع محمد عبده و طه حسين و مفكرين غيرهم طالبوا بالتجديد والتغيير. وكلمة " ثقافه " نفسها كلمه دخلها سلامه موسى فى قاموس اللغة فى مصر.

النهضه عند سلامه موسى معناها التطور و التقدم لقدام مش الرجوع لورا ، و مع حماسته للحضاره المصريه القديمه عمره ما طالب بالرجوع لعصر الاسلاف و تقاليدهم. و بيقول عن دعوة الملك ابساماتيك لإحياء امجاد مصر بشعار " العوده إلى القدماء " إن الشعار ده كان " شعار الإفلاس " و ده لإن مصر فى عصر صاحب الشعار كانت أسمى مما كانت ايام خوفو ، مصر ما كانتش محتاجه للتقهقر على ورا حوالى 2500 سنة . النهضه عند سلامه موسى كانت الأخد بالعلم الحديث و تطوير المجتمع و الثقافه. التحمس للفرعونيه و امجاد مصر القديمه كانت بالنسبه لسلامه موسى مجرد حافز للتقدم و النهوض بمصر مش دعوه للرجوع للماضى.

فى 12 يوليه 1946 اتقبض على سلامه موسى و اعتقل فى سجن الازبكيه فى زنزانه مضلمه مع المجرمين و قطاعين الطرق بتهمة انه بيروج للجمهوريه أو الشيوعيه. ليلتها ما قدرش ينام من خشونة اسفلت الزنزانه ففضل صاحى يفكر فى الحريه اللى كان بيتمتع بيها سنة 1914 لما كان بيكتب مقالات فى مجلة " المستقبل " و قعد يفتكر الجهد اللى عمله فى الدراسه و التأليف و يفكر فى العشرين كتاب اللى كان كتبهم لغاية يوميها عشان ينور و يعلم شباب مصر و يرتفع بيهم لمثاليات القرن العشرين و يخرجهم من ظلمات القرون اللى عدت. و بعدين اتأمل حاله على الاسفلت الخشن و ازاى انه ماجمعش فلوس و لا حتى حصل على الكرامه اللى بيستحقها اللى بيخدم و بيخلص فى الخدمه. و لقى جنبه نص الرغيف و هو العشا اللى قررتهوله الحكومه الملكيه المصريه اياميها كجزاء ليه على عمره اللى قضاه فى خدمة مصر. قعد يفكر و يجتر بألم لغايه الصبح فدخل عليهم راجل بقفه فيها عيش و ناوله رغيف منهم للفطار فراح حاطه على النص رغيف اللى اكله بالليل. بيقول سلامه موسى بالخصوص ده : " وهكذا يفعل بنا الاستعمار و الإستبداد المتحالفان " . دى ما كانتش اخر مره يتقبض فيها على سلامه موسى ففى مايو 1947 و هو عنده ستين سنه قبضت عليه السلطات بتهمة رمى قنبله على مبنى سينما فى القاهره و قومه البوليس الساعة تلاته الصبح و نقله على القسم و اعتقل ، و الصبح اتحول للنيابه للتحقيق معاه. بيحكى سلامه موسى ان الاعتقال ده خلاه يفكر و يتأمل فى حال مصر .

سلامه موسى كان تطورى ، و عاشق للحريه ، و وطنى ، و يعشق مصر لأقصى الحدود ، و على قد ما كان بيحب انجلترا و النهضه اللى فيها كان بيكره الإستعمار الإنجليزى و بيعتبره سبب التخلف اللى كان فى مصر اياميه، وما كانش بيحب الملك فاروق و كان بيعتبره رمز للفساد فى مصر و خطر عليه هو نفسه. لما قامت ثورة 23 يوليو رحب بيها سلامه موسى و كتب : " كان فساد الحكم ، قبيل خلع الشقى فاروق ، قد بلغ أقصاه. و كانت السراى تستخدم كل من شاءت من الموظفين ، و خاصة الجواسيس ، لتعقب جميع الذين يشتبه فى سلوكها نحوها " و بيضيف " كان يوم خلع فاروق يوم التهانى تصل إلى عن طريق التليفون ، و بالمصافحه فى الطريق ، و بالزياره لبيتنا حين كنا نقدم الشربات للمهنئين " .

بيعتبر سلامه موسى تأميم قناة السويس ، اللى هو نفسه طالب بيه و كتب عنه سنة 1947 قبل ما تقوم الثوره، أعظم حاجه عملتها الثوره بعد ما اتخلصت من الملك و الإقطاعين و الإنجليز ، و بيقول : " وكان أعظم ما قامت به الثوره ، بعد ذلك ، هو الإقدام على تأميم قناة السويس سنة 1956 " .

سلامه موسى اتوفى سنة 1958 و بالتالى مش معروف ايه كان حايكون رأيه فى التطورات اللى حصلت فى مصر فى ستينات القرن العشرين.

بيعتبر سلامه موسى الفلسفه و الدين حاجه واحده و ان اللى بيدرس الفلسفه و الاديان بروح التعلم بيلاقيهم مندمجين بدرجه كبيره ، و بيقول ان السبب فى ده هو ان مقاييس الدين هى نفسها مقاييس الفلسفه و ان قضية الدين هى نفسها قضية الفلسفه اللى هى : ازاى نفكر التفكير السليم و نعيش عيشه هنيه؟. صحيح الدين بيطالب الانسان بالتسليم و الفلسفه بتطالبه بالمنطق ، لكن الحال مش دايماً كده و مفيش حدود واضحه بين الاتنين لإن ساعات الدين فيه منطق و الفلسفه فيها تسليم. و بيحكى انه وهو صغير شك فى الغيبيات السايده و لما كبر شويه الايمان بالغيبيات اتطور عنده للايمان بالقيمه الاجتماعيه للدين و الفلسفه و لتربية الضمير اللى بتوصل لتغلب القيم البشريه على القيم الاجتماعيه و الماديه. لما اكتشف نظرية التطور فى شبابه حس ان نظرية التطور بتاخد مكان الدين فى نفسه. و بيقول سلامه موسى ان الايمان بالغيبيات مش شرط للايمان بالدين لان المعارف العلميه بتدى الانسان نزعات دينيه. بيعتبر سلامه موسى ان ضميره الدينى مصدره البوذيه و الاسلام و المسيحيه و الهندوكيه و علوم زى السيكولوچيا و البيولوچيا و التاريخ و الانثروپولوچيا. العلوم دى علمته مآسى الماضى و الحاضر و الامل فى المستقبل ، و على الاساس ده ، زى ما بيقول ، ديانته موضوعيه منطقيه مش ذاتيه و لا عقائديه. الكنيسه القبطيه بالنسبه له كنيسه قوميه مصريه و بغض النظر عن الدين فهى بتدى احساس تاريخى. الدراسه الصح للتاريخ لازم تكون موضوعيه علميه زى دراسة اى علم تانى مش على اساس دينى و دراسة تاريخ مصر مابتبقاش موضوعيه لو كانت على اسس دينيه. بيقول سلامه موسى انه كان نفسه يألف كتاب عن المسيح لكن ما قدرش لإنه كان عارف ان حا تحصل التباسات بينه و بين طايفه من القراء و حس انه ممكن يسبب آلام للى سماهم " المطمئنين المستقرين اللى مش حايلاقوا طمئنينه و يقين فى اللى حايكتبه من واقع الحقيقه ". لما سلامه موسى كبر بقى بينفر من الغيبيات لأسباب اجتماعيه لإنه اعتبر ان الغيبيات حاجه جبريه مافيهاش حرية الماديات يعنى التفكير المادى حر متطور لكن التفكير الغيبى مقيد جامد و الانسان بيتحرر بالتفكير المادى و بيتقيد بالتفكير الغيبى. 
بيقول سلامه موسى ان كل الكتب المقدسه سيان بالنسبه له ، و انه جنبها بيهتم بكتب كتيره فى الفلسفه و الادب و حركة " البشريه " اللى هى عباره عن ديانه بتستبعد الغيبيات و بتؤمن بالرقى الانسانى القايم على التطور. سلامه موسى كان بينصح الشبان بقراية سيرة السلطان اكبر الهندى اللى حكم فى القرن الستاشر و اللى حاول يجمع المسيحيه و الاسلام و اليهوديه و الهندوسيه لكن فشل و بيعتبر سلامه موسى انه فشل لإنه اعتمد على رجال الدين مش على المدنيين.

بيقول سلامه موسى اننا لازم ننمو و نتطور و نعمل جهدنا لاستخلص الحقيقه من المعرفه . بطبيعة الحال سلامه موسى المطلع كويس على التاريخ كان ضد الدوله الدينيه و الحركات الدينيه ، و فى جواب منه لإبنه رءوف اللى كان بيدرس فى انجلترا كتب :

سلامه موسى بيعتبر ضمن اكبر مفكرين مصر فى القرن العشرين ، اتلمذ على افكاره عدد كبير من اهم الكتاب المصريين ، كافح ضد الجهل و الجمود و ماقدرتش الاغراءات تغير افكاره ، و فى حياته حس بالاهمال من الدوله فى العصر الملكى و اتقاطع ، و بيحكى انه مرت عليه فتره ما كانش بيدخل جيبه غير خمسه جنيه فى الشهر تمن لمقالاته فى " مسامرات الجيب " اللى كان من ضمنها المقاله اللى طالب فيها بتأميم قناة السويس. ما بين سنة 1947 و 1952 اتعود البوليس السرى على خطف كتبه من مكتبة كادموس بحجة انها محرمه. سلامه موسى عاش تقريباً على بيع املاكه اللى ورثها و عمر وزارة المعارف ما اشترت منه كتاب و لا اشتركت فى مجلته " المجلة الجديدة " ، و الاذاعه المصريه قاطعته على حد قوله " و كإنى مش مصرى " ، و ما اخدش جوايز زى غيره من الكتاب اللى كانو بينافقو الدوله.

رغم كده ، سلامه موسى بيقول ان نجاحه كان من طراز تانى لإنه نجح فى تغيير افكار شباب مصر و شجعهم على الاستقلال و الشجاعه و الاعتماد على العلم الحديث ، و ابتكر لهم اسلوب كتابى عصرى بيسهل الفهم ، و لفت النظر لضرورة استخدام الحروف اللاتينى بدل الحروف العربى زى ما عملت تركيا بعد ما اقتنع ان الاخيره بتعوق ارتقاء مصر العلمى و بتحجم ثقافتها.

بعد ما عدى سلامه موسى سن السبعين لخص افكاره اللى من ضمنها انه بيؤمن بالحقايق و عشان كده بيتمسك بالعلم ، و ان هدفه هو تحويل مصر من بلد شرقيه ضعيفه عايشه على التقاليد الباليه لبلد اوروبيه بيزدهر فيها العلم و الصناعه و استقلال الشخصيه.

بيقول طارق حجى : " قارى مؤلفات سلامة موسي النهارده ممكن يفهم ليه كتير متجاهلينه و أهم الأسباب دى هو التعصب الدينى و عدم القدره على المناقشه العلميه الهاديه مع أفكاره الصادمه للمحافظين زى إيمانه الراسخ بالتفوق الكاسح للحضاره الغربيه و إيمانه بنظرية داروين عن تطور الكائنات وعدم تقديره للآداب العربيه اللى بالعكس بيعتقد إن اللغه العربى شريك رئيسى فى تخلف الثقافه العربيه. وإذا كان المناخ الثقافي المصري مااتحملش برحابة أفكار سلامه موسى وقت نشره لمؤلفاته (1910 - 1958) فمن السهل إن الواحد يأكد النهارده أن أجوائنا الثقافيه الحاليه حايكون رفضها أكتر للصوت الجرىء ده اللى قال للمصريين من حوالى قرن " إنتوا فى الأول و الأخر مصريين و لازم تتجهوا لأوروبا ثقافياً و معرفياً و تؤمنوا بالعلم و انجازاته و تخلصوا عقولكم من الوهم و الخرافه و تعرفوا إن الآداب العربيه تقريباً شبه فاضيه من الثمار الحضاريه اللى حاتلاقوها بوفره فى اداب الحضاره الغربيه من زمن هوميروس و يوريبيدوس و إسخيلوس و أرستوفانيس و فيرجيل لزمن تشالز ديكينز و توماس هاردى و أوسكار وايلد و فيكتور هوجو و اناتول فرانس و اميل زولا و إبسن و ألبير كامو و سارتر و غيرهم من الثمار اليانعه للحضاره الحيه الوحيده النهارده على سطح الارض "

اتوفى سلامه موسى سنة 1958 بعد ما لعب دور تنويرى كبير و ساب للمصريين مجموعه كبيره من الكتب و المقالات بتدعو كلها للعلم و التطور و الحريه و المساواه.




</doc>
<doc id="588" url="https://arz.wikipedia.org/wiki?curid=588" title="سلوفينيا">
سلوفينيا

سلوڤينيا ( جمهورية سلوڤينيا; Republika Slovenija, )‏ هى دولة اوروبية بتطل على البحر المتوسط (البحر الادرياتيكي) وليها حدود مشتركة مع ايطاليا و كرواتيا و المجر و النمسا و العاصمة بتاعتها هى ليوبليانا.

سلوڤينيا كانت حتة من يوجوسلاڤيا من سنة 1945 و لحد ما استقلت سنة 1991 و هى دلوقتى عضو فى الاتحاد الاوروبي و عملتها هى اليورو.

اللغة الرسمية بتاعتها هى السلوڤيني وهي من مجموعة اللغات السلافيه. سلوڤينيا دولة صغيرة و مساحتها 20,273 كم مربع و عدد سكانها 2,023,358 انسان.



</doc>
<doc id="589" url="https://arz.wikipedia.org/wiki?curid=589" title="سميره موسى">
سميره موسى

سميره موسى ( سنبو الكبرى ، 3 مارس 1917 - 15 اغسطس 1952). اول عالمة ذره مصريه ، و اول معيدة فى كلية العلوم فى جامعة فؤاد الاول ( جامعة القاهره الان ). اتلقبت بـ ميس كورى الشرق.

نشأت سميره موسى فى قرية سنبو الكبرى – مركز زفتى فى محافظة الغربية و ذهبت المنصورة مع والدها اللى اشترى لوكانده فى حى الحسين. فى المنصورة دخلت مدرسه قصر الشوق الابتدائيه و فى المرحله الثانويه دخلت مدرسة بنات الأشراف الثانويه الخاصه. فى كل مراحل تعليمها اظهرت نبوغها و تفوقها و اخدت جوايز كتيره و كانت الاولى على مصر فى شهادة التوجيهيه اللى خدتها سنة 1935. كان عندها ذاكرة فوتوجرافيه بتخليها تحفظ اللى بتقراه. دخلت سميره موسى كلية العلوم فى جامعة فؤاد الاول و بنبوغها لفتت نظر استاذها الدكتور مصطفى مشرفة اللى كان بيدرس وقتها فى كلية العلوم و كان اول عميد مصرى للكليه.

اتخرجت سميره موسى من كلية العلوم و كانت الأولى على دفعتها و اتعينت معيده فى الكليه بعد ما دافع عنها استاذها مشرفه لإن الاساتذه الانجليز كانو معارضين ، و اخدت شهادة الماجستير فى موضوع " التواصل الحرارى للغازات " و سافرت انجلترا فى بعثه 
عشان تكمل تعليمها و درست هناك " الإشعاع النووى " و اخدت الدكتوراه فى " الاشعه السينيه وتأثيرها على المواد المختلفه ".
و بعد ما رجعت مصر اسست هيئة الطاقه الذريه سنة 1980 ، و سافرت انجلترا و بعدين امريكا و درست فى جامعة اوكردج فى ولاية تنيسى و فى سنة 1952 اتسمح لها بعمل بحوث فى معامل جامعة سان لويس فى ولاية ميسورى، و اتعرض عليها انها تفضل تشتغل فى امريكا لكن ما رضيتش ، و قبل ما ترجع مصر اتوجهت ليها دعوه بزيارة معامل نووية فى كاليفورنيا لكن وهى فى السكه فى 15 اغسطس 1952 فى السكه عربيه كاميون صدمت العربيه اللى كانت فيها و وقعت عربيتها فى وادى عميق و نط زميلها من العربيه و كان راجل هندى بيحضر الدكتوراه و اختفى و من يوميتها ما بانلهوش اثر ، لكن التحريات بينت إن اسمه كان مستعار و ان إدارة المفاعل ما بعتتش حد عشان يوصلها و بكده بقت قصة مصرعها غامضه لغاية النهارده ، و بيتقال ان الموساد الاسرائيلى كان ورا الموضوع ، لكن بطبيعة الحال دى مجرد تخمينات مش موثوقه .

على الرغم من تخصصها العلمى و انشغالها فى دراساتها و بحوثها سميره موسى شاركت فى جمعية الطلبه للثقافه العامه اللى كان هدفها محو الاميه فى الريف المصرى.
و كمان كان ليها فضل فى الدعوة لاستخدام السلمي النووي



</doc>
<doc id="590" url="https://arz.wikipedia.org/wiki?curid=590" title="سو جاردنر">
سو جاردنر

سو جاردنر هى صحفيه كنديه و كانت صحفيه قبل ماتنضم لـ سى بى سى (شركة الإذاعه الكنديه) كمديرة لموقع شركة الإذاعه الكنديه. كمان خدت شهادة فى الصحافة من جامعة ريرستون الكنديه.

سو جاردنر هى المديره التنفيذيه بتاعة مؤسسة ويكيميديا من ديسمبر 2007 لغايه مايو 2014.


</doc>
<doc id="591" url="https://arz.wikipedia.org/wiki?curid=591" title="سوريا">
سوريا

سوريا (‏ Σύριοι ‏)‏ (الجمهورية العربية السورية) هى دولة من دول البحر المتوسط و ليها حدود مع لبنان و تركيا و اسرائيل و العراق و الاردن.

موقع منطقة سوريا الجغرافى حساس جداً و خلاها دايماً على مر التاريخ معرضه للغزو الخارجى و تحويل اراضيها لساحات حرب بتتصارع عليها الجيش. عبر التاريخ سوريا ما كانتش دوله او بلد لكن كانت مجموعة مدن فى الشام زى دمشق و حلب و حماه و غيرها بيحكمها حكام مستقلين عن بعض.

حكمها المصريين و الأشوريين و البابليين و الفرس و غزاها الاسكندر الأكبر سنة 332 ق.م.، و ضمها السلوقيين، و استولى عليها الرومان و بعدين استولى عليها العرب (635) و المغول بقيادة هولاكو (1259)، و المغول تانى بقيادة غازان (1299) و غزاها تيمورلنك و دمر مدنها (1400) ، و استولى الصليبيين على اجزاء منها، و أخدت اسرائيل منها الجولان (1967) و ضمتها لنفسها. عاصمة سوريا هى دمشق من سنة 1943، اللى كانت كمان العاصمة بتاعة الأمويين، و من بعدهم حكم سوريا الأيوبيين لغاية ما احتلها المغول بقيادة هولاكو (1259)، و بعدين بقت من 1260 تابعة للدولة المملوكية فى مصر بيحكمها نواب السلطان. لغاية ما استولى عليها الأتراك العثمانيين (1516). بعد الاتراك بقت تحت الإنتداب الفرنساوى بموجب اتفاقية سايكس-بيكو (1916) و بعدين بقت دوله سنة 1946.

فى سنة 2010 اتعرضت مناطق فى سوريا لنقص حاد فى الأكل فعملت المنظمات الانسانيه و برنامج الأغذية العالمى التابع للأمم المتحدة جسر جوى نقل كميات ضخمه من الغذاء.
سوريا مساحتها 185,180 كم مربع و عدد سكانها 19,4 مليون، و من اشهر المدن اللى فى سوريا: دمشق، حلب، حماة،اللاذقية و حمص.
و من أكبر الانهار اللى بتمد سوريا ب حوالي 80% من المية بتاعتها هو نهر الفرات اللى بينبع من تركيا و بيعدي فى العراق و اخيرا بيصب فى الخليج الفارسي.
سوريا و مصر عبد الناصر عملوا وحده فى فبراير سنة 1958 و سمو الدولة دي الجمهورية العربية المتحدة اللى ما عاشتش كتير و فى سنة 1961 حصل انقلاب عسكري فى سوريا و سحبت نفسها من الاتحاد و بقت من ساعتها الجمهورية العربية السورية.
سوريا فيها أجناس كتير(زي العرب و التركمان و الدروز و الارمن والاكراد و الأشوريين) وديانات مختلفة ومن اهم الديانات و المزاهب اللى فى سوريا:



</doc>
<doc id="593" url="https://arz.wikipedia.org/wiki?curid=593" title="سيجورنى ويفر">
سيجورنى ويفر

سيجورني ويڨر ممثلة امريكية اتولدت 8 اكتوبر 1949 فى مدينة نيويورك اسمها الحقيقي سوزان الكساندرا ويفر، باباها كان عايز يسميها ڨلاڨيا عشان كان متاثر بالتاريخ الروماني وهو اصلا كان سمّا اخوها تراچان. والدتها تبقى اليزابيث إنجليس ممثلة بريطانية ضحت بشغلها عشان اسرتها اخدت جايزة الجولدن جلوب مرتين واترشحت للاوسكار 3 مرات
اول فيلم ظهرت فيه كان Annie Hall وكان دور صغير مشهد واحد بس طلعت فيه بضهرها وقالت 3 جمل




</doc>
<doc id="594" url="https://arz.wikipedia.org/wiki?curid=594" title="سيرة الظاهر بيبرس">
سيرة الظاهر بيبرس

"المقاله دى عن " سيرة الظاهر بيبرس " و هى قصه شعبيه خياليه مش عن سيرة حياته التاريخيه الحقيقيه. 
السيره التاريخيه هنا : الظاهر بيبرس."

سيرة الظاهر بيبرس واسمها كمان " السيرة الظاهرية " حكاية شعبيه طويله بتحكى قصة حياة السلطان المملوكى الظاهر بيبرس البندقدارى اللى حكم مصر و الشام وعمل اعمال بطوليه وهو بيدافع عن البلاد ضد المغول والصليبيين. وفى الغالب الحكاية دى اتكتبت فى القاهره ايام المماليك ، واتطورت وكبرت ويا الايام لحد ماخدت فورمتها الأخرانيه ايام العثمانليه <ref name="الموسوعة الثقافية، 1/577-578">الموسوعة الثقافية، 1/577-578</ref>. ودي فتره طويله خدتلها بتاع قرنين ونص من عمر الزمن.

المغول خطفوا بيبرس وهو عيل صغير واشتراه واحد اسمه " العماد الصايغ " وبعدين باعوه لأمير حماه فى الشام واللي كان اسمه " علاء الدين أيدكين " وكان معروف كمان باسم " البندقدار ". بس، وبعد كده ودوا بيبرس مصر وخش فى خدمة السلطان الأيوبى " الصالح أيوب " . فى سنة 1250 اشترك بيبرس فى معركة المنصورة المشهورة اللى اتغلب فيها الصليبيين وكبيرهم الملك الفرنساوى لويس التاسع وبقاله هو وصحابه المماليك شنه ورنه فى البلد. بعد كدة بكام سنه فى سنة 1260 ايام السلطان قطز طلع بيبرس على راس طلايع العسكر المصرى اللى كسر المغول فى معركة عين جالوت. وبعدها فى نفس السنه بيبرس بقى سلطان وفضل من يوميها يحامى عن البلاد ضد الصليبيين والمغول اللى كانوا متربصينلها وعايزين ياخدوا بتارهم. لكن بيبرس فضل يرازيهم ويخش فى معارك معاهم و يغلب فيهم، والناس حبته قوى وقال عليه المؤرخ ابن إياس بعد سنين إنه كان راجل بطل و شجاع <ref name="ابن إياس، 1/339"> ابن إياس، 1/339</ref>.

زائد كل نصراته على الصليبيين والمغول بيبرس رجع الخلافة العباسية اللى كان المغول محوها بعد ماهدُم بغداد وخدوها وقتلوا الخليفة بتاعها سنة 1258، وكمان رجع صلا الجمعة للجامع الازهر اللى صلاح الدين الأيوبى كان منعه هناك ، وعمل اصلاحات ادارية واجتماعية كبيرة، وكان بيعاين بنفسه تظلمات الناس فى دار العدل فى القاهرة، وساعات كان بيتنكر وينزل يلف و يدور فى الشوارع عشان يعرف أحوال الناس ويشوف ازاى عايشين، وكان فى رمضان بيأكل ليلاتى خمستلاف غلبان. ومع كل ده كان راجل متواضع وبيساعد العساكر بإيديه فى حفر الخنادق وشيل الطوب وجر المجانيق . كل الحاجات دى خلت الناس تحبه وتنبهر بيه فسموه ابو الفقرا والمساكين و أسد مصر
ولما مات الناس اتنكدت وزعلت عليه قوي، ونعاه المؤرخ المصرى محيي الدين بن عبد الظاهر فى قصيدة شعرية
مؤثرة بتقول : لهفى على الملك الذى كانت به الدنيا تطيب كل كفر منزل .. الظاهر السلطان من كانت له منن على كل الورى وتطول .
بيبرس اتحول فى وجدان المصريين من حاكم لبطل جدع مغوار، حكاياته وحواديته بتحكيها حكواتيه صنعتهم حكى حكاياته على القهاوى وكان اسمهم " الظاهريه " . والقهاوى دى كات برضه اسمها " الظاهريه " وكات هى كمان شغلتها حكايات بيبرس. وكات فيه كتيبات بحواديت بيبرس بتتباع فى حوارى القاهرة القديمه و ع الرصفان وفى مكتبات كات موجودة زمان جنب جامع سيدنا الحسين

حكى الحكايات والحواديت كان منتشر ورايج فى القهاوى ايام المماليك وكان طريقه للتسلية زى خيال الضل. وكان الحكواتى من دول بيقدر يلم الناس من عامة الشعب، وكان فاهم ازاى يرضى ميولهم بطريقته البسيطه المشوقه. وكان فيه منهم حكواتية يقدر الواحد منهم انه يرتجل حواديت وحكايات طويلة و هو قاعد يحكى، وكان فيه حكواتيه بيستعملوا الربابة والات مزيكا تانيه عشان يحلوا القعده.

الظاهر بيبرس بيعتبر الحاكم الوحيد فى تاريخ مصر اللى بقى بطل شعبى اسطورى واتعملتله سيرة طويلة زى دى بتتحكى على القهاوى، والناس كبيرهم وصغيرهم كانوا بيتداولوها . السيرة كات ملحمة جدعنة وفدا بيرددها الشعرا والحكواتيه عشان يثيروا النخوة فى الناس.

السيره اتكتبت فى القاهره ايام المماليك وخدت شكلها الأخرانى ويا بدايات ايام الترك العثمانلية، ومع ان أكبر حته من حوادثها كات فى مصر وابطالها مصريين بيتكلموا مصرى بس السيرة برضه غطت حتت فسحه بره مصر زى شمال البحر المتوسط والجزر البريطانيه . و السيره بتعتبر أكبر عمل أدبي شعبى فى تاريخ مصر واتجمع منها بتاع 16 الف صفحه، و بتدى صوره مشوقه عن عصر البطولات والتضحيات، وبتمتاز بخيال رحب وكلها حكايات ظريفه، زائد انها بتصور حال العيشه فى المجتمع المصرى أيام المماليك بطريقة واضحة وبسيطه . ومع انها حكايه شعبية لكن بنيتها القصصية متسبكه ومتمكنه وفيها كل عناصر القصة زى السرد وتسلسل الحوادث. والحكايه أكترها نثر بس فيها كمان أشعار و أزجال وأمثله شعبيه وكلام دينى أكيد كان بيشد ودان السميعه

السيره الظاهريه فسرت الأحداث التاريخيه المهمه بطريقه خياليه، وفيها شخصيات تاريخيه حقيقيه ومعروفه بس بأسامى وكنايات تانيه.

حوادث السيرة بتبدأ بكلام دينى بيقول : " الحمد لله الحق المبين. المحسن البر الأمين. السلام الذى سلم على العقب والزوجة والبنين الذى آمن به كل شئ " . وبعد كام حكايه خياليه حصلت فى بغداد بتتنقل لحته بتوصف فيها وصف شيق طلعة هلاون ( هولاكو ) على بغداد : " فسار الملعون هلاون فى ستين الف من الفرسان وكلهم يعبدون النيران دون الملك الديان راكبين خيول مثل الغزلان وساروا يقطعون البرارى والوهاد طالبين ارض بغداد " .
اول طلوع لبيبرس فى السيرة طالع على انه واد غلبان عيان ومذلول اسمه محمود العجمى نفسه مصدوده وحالته كرب، لا بياكل ولا بيشرب ولا بينام من بلاوى العيا اللى فيه . بس امير طيب اسمه " أيدمر " وجدع بيتاجر فى مماليك السلطان الصالح أيوب اسمه فى السيرة " الخواجه على ابن الوراقه " شافوه وحنوا عليه وفهموا من نباهته وطريقة كلامه انه امير من ولاد ملوك خوارزم، فاكرموه وخلوا بالهم عليه لغاية مانفسه اتفتحت على الأكل وقال نفسه ياكل كشك بالفراخ، وبعد شويه خف وبقى زى الجن وبقت الخلق بتحترمه وبتعمله حساب. وتعدى الحوادث فى السيرة لغاية مابيبرس يسمع عن مصر من راجل وزير اسمه " نجم الدين البندقدارى " اللى قاله عن مصر ان هنياله اللى يسكن فيها ويتضلل بسماها ويشرب من مية نيلها، ده مفيش بلد اتخلقت زيها، فيها جوامع وفيها الأهرمات اللى ماتخلقش أخوها، وفيها العلما والشعرا والكتاب . فحبها بيبرس واتعلق قلبه بيها وراح عليها وياه وخش القاهرة من باب النصر . ويادوبك بعد شويه راح متبنيه الملك الصالح ومراته فاطمه ( شجر الدر ) بعد ما الملك الصالح حط القبضه مابينه وبينه وقاله يابنى ده عهد الله شهد الله علينا انك ابنى وانا ابوك. وراح واخده على مراته شجرة الدر وحط القبضه مابينهم .

وبتحكي السيره ان محمود ( بيبرس ) كان اصغر ابن لملك اسمه " شاه جمك " من ارض خراسان، وان ابوه ده كان عايز يعمله ملك فاتغاظوا اخواته الإتنين منه ودبروا له بلوه عشان يقتلوه ويخلصوا منه، بس قلبه حس بالموضوع فطفش منهم وكت على خوارزم. وبعد حبه قابلهم تانى فراحوا ماسكينه ورابطينه ورميينه فى حفره، ففضل قاعد فيها مستنى الفرج لغاية مالقاه راجل من بتوع الرافضيه، فراح واخده ع الشام وبايعه هناك للخواجه على بن الوراق . وعلى فكره السلطان قطز الي ماجتلهوش سيره فى الحكايه كان قال للناس ان اسمه الحقيقى " محمود بن ممدود " وانه كان امير من خوارزم .

بتحكى السيره ان السلطان الصالح أيوب كان راجل زاهد بتاع ربنا وبيعمل كرامات. وماكنش بياخد حاجه من بيت المال وكان بيسترزق من جدل الخوص وعمل القفف، وكان عايش ع الدقه والقراقيش. والسيره بتسميه " الملك الصالح أيوب ولى الله المجذوب". ومراته طالع اسمها " السيدة فاطمة شجرة الدر " ( ده اسمها الشعبي فى السيره. فى التاريخ ما إسمهاش فاطمه لكن شجر الدر من غير تاء مربوطه ) ، عملاها السيرة ست صالحه متدينه ونبيهه. وكات بتقول لبيبرس يابنى وهو كان بيقولها يا أمى. والسيره بتقول ان شجرة الدر دي كات بنت خليفه اسمه " المقتدر " ، بس المغول خلصوا على ملكه فى بغداد، وان شجرة الدر اتسمت بالاسم ده لان أبوها الخليفه إداها فستان معمول كله من اللولى فلما لبسته بقت عامله زى شجرة اللولى فسموها شجرة الدر. وإكمن أبوها كان بيحبها قوى راح مديها ملك مصر، فلما راحت على هناك عشان تاخد حقها فى الملك لقت هناك الملك الصالح قاعد يحكم فراح متجوزها وقدر بكده انه يقعد معاها فى الحكم. 
السيره فيها شخصيات شرانيه معاديه بيبرس وبتكيد له وشخصيات فى صفه وبتعينه. الشخصيات المعاديه شوية أندال منهم " أيبك التركمانى " وده طالع وزير للملك الصالح وكان فى الاصل ملك ع الموصل بس طمع بقى فى ملك مصر وراح عليها وفى دماغه إنه أولى بحكمها بدل الملك الصالح، و قلاوون طالع كمان شخصيه معاديه. وفيه واحد بطرك صليبى اسمه " جوان " جه مصر على انه شيخ كبير اسمه " صلاح الدين العراقى " وعينه الملك الصالح فى شغلانة قاضى القضاه، و" جوان " ده كان مسك " صلاح الدين العراقى " وهو رايح مصر وخلاه يعلمه فقه وشريعة المسلمين وبعدين قتله ولبس هدومه وخش مصر على إنه هو. وكان عمال يضحك ع الصليبيين ويوزهم ع المسلمين ويقولهم المسيح بيطلع له كل شويه ويوعده انهم حايغلبوا المسلمين . 
وفيه بقى شخصيات لناس جدعه بتساعد بيبرس زى " جمال الدين شيحه " وده راجل مكار بتاع ملاعيب و ليه قدرات ع التنكر وتقمص الشخصيات وهوايته انه يتملك طبايا وقلاع، وهو اللى بيتنسب له فى مصر لغاية النهارده المثل اللى بيقول " ملاعيب شيحه ". وفيه كمان " سليمان الجاموسى " ، و عماد الين بن علقم ، و الأسطى " عثمان ابن الحبله " السايس بتاع بيبرس ، و "ابراهيم الحورانى " وده راجل سريع قوى فى الجرى ولاحد يقدر يسبقه، و الفداويه ولاد اسماعيل .

والسيره بتتريق على عدوين بيبرس ومدياهم أسامى تضحك زى : ابو الشر و سرجويل المهرى و ظنيط والعايق عركتر وعقيرب و حبظلم بظاظا.

شكل معركة المنصورة واللى حصل بعدها بيختلف عن اللى قالوه المؤرخين . السيرة، واللى هى طبعاً حكايه شعبيه خياليه ماحصلتش بجد، بتحكى ان الموضوع ابتدا لما السلطان الأيوبى عيسى ( توران شاه ) ابن الملك الصالح اللى مات جاله جواب من ريس دمياط بيستغيث بيه فيه وبيقوله ان فيه جيش صليبى كبير قايدينه اربع ملوك صليبيين ومعاهم جوان وسيف الروم نزل وعسكر جنب دمياط. بعد عيسى ماقرا الجواب نده على أيبك وقاله يروح على دمياط يكسرهم ويخلص عليهم. وراح أيبك بس رجع هو المكسور وقال لعيسى انه اتغلب والصلبيين أخدوا فلوسهم وحاجتهم اكمن الصليبيين كان عددهم كبير وانه بستر من ربنا قدر ينفد بجلده منهم. فراح عيسى منادى الوزير " شاهين "، وده كان وزير ابوه، واستشاره إيه يسوى، فنصحه شاهين بإنه أحسن حاجه يعملها عشان يكسب إنه يبعت الامير بيبرس يخلص الموضوع، وقاله ان ابوه كان بيتكل عليه فى محاربة عدوينه. بس بيبرس فى اللحظه دى كان محبوس إكمن كان عليه دين ماسددهوش. عيسى خد بنصيحة الوزير وطلع بيبرس من الحبس وكتب حجه بإن بيبرس يبقى ملك بعده. بس، طلع بيبرس ومعاه توران شاه والعسكر على دمياط. وقدر بيببرس انه يغلب الصليبيين فجريم على المنصوره وهو طار وراهم بالعسكر وغلبهم فراحم جاريين على فارسكور وهو وراهم بالعسكر وقامت معركة كبيرة. بس والمعركة شغاله قال توران شاه يبنوله برج يطلع فوقيه يتفرج ع المعركه فبنوله برج وطلع يتفرج ع اللى بيحصل وهو عمال يشرب خمره. فلما بيبرس شافه قاعد فوق البرج يتفرج ويسكر ساب المعركه وراح له ونادى عليه من تحت وقاله بلاش موضوع شرب الخمره ده، فاتلجلج توران شاه وهو بيبعد الكبايه وراح مندب واقع من فوق ومات فى ساعتها فرجع بيبرس للمعركه. بعد ما خلصت المعركه الامرا لبسوا بيبرس الموضوع وقالوا ده هو اللى قتل توران شاه، لما سمع بيبرس الكلام ده وفهم انهم ناويين يورطوه فى قتل توران شاه راح مسلم امره لله وقعد يتوسل إليه انه ينجيه من الناس دول. ربنا ماخيبش رجاه فيه، يادوبك لحظه وراح ظاهر فارس اسمه " ضاع اسمه ولم يجده " وراح رايح على توران شاه ونافخ فيه الروح فقام توران شاه وقال : " يا إخوانى عليكم بتقوى الله وطاعته، واعلموا ان بيبرس برىء من دمى برأة الذئب من دم يوسف ". وبعد ماقال الكلمتين دول مات تانى بس كل اللى كانوا موجدين عرفوا إن بيبرس مالهوش دخل فى حكاية موتة توران شاه.

طلع بيبرس من تهمه قتل توران شاه زي الشعره من العجينه، بس قامت هيصه على مين يمسك الحكم فى البلد بعد ما توران شاه ساب الدنيا باللى فيها، ودخل أيبك فى عركه ويا شجرة الدر اللى كان وياها حجه من ابوها الخليفه بإن البلد بلدها والملك ملكها، وخلصت العركه على ان شجرة الدر تبقى الملكه ووياها بيبرس نايبها ووكيلها. بس الخليفه اللى وقتها كان فى بغداد مارضاش انهم يخلوا واحده ست تبقى ملكة ع البلد، فقالت لهم شجرة الدر ان مفيش حاجه فى القرأن تمنع الستات من حكم البلاد ولكن على أى حال حاتتنازل للراجل اللى يحبوا يعملوه ملك، فقال العلما احسن حاجه انهم يعملوا قرعه مابين بيبرس وأيبك واللى يكسب يبقى هو السلطان. وطلعت القرعه على حظ أيبك وبيبرس قال ان ماعندهوش مانع ان أيبك يحكم بس بشرط انه مايعملش ولا حاجه من غير موافقتهم. وبكده بقى أيبك سلطان مصر. بس المصريين ماكانوش بيحبوا أيبك ونزلوا تريقه عليه فاتغاظ وراح لصحابه " قلاوون " و " بشتك " و" سنقر " و " علاء الدين " وقالهم ان صدره طفحان غل من بيبرس وتهزيئ الناس لإنهم بيحبم بيبرس. راح أيبك على بيبرس وقاله يبنيله نفق تحت الارض بيوصل من بيته للقلعة عشان يمشى فيه من غير الناس ماتشوفه فى روحانه ومجيته. فبناله بيبرس النفق زى ما طلب منه، وبعد ماخلصه قاله أيبك إنه عاوز يتجوز امه الست فاطمه شجرة الدر، وقاله يروح يقولها، إكمنه كان عارف إن شجرة الدر كات ناوية تقتل أى حد يقولها إن أيبك طالب إيدها. وراح بيبرس يقول لشجرة الدر وهو مش دريان بالبلوه اللى أيبك عاوز يدبسه فيها. بس قبل بيبرس ما يوصل، شجرة الدر نعست وخدت لها تعسيله فجالها الصالح أيوب فى المنام وقالها بيبرس جى فى السكه وحايطلب منها حاجه وانها لازم توافق على اللى حايقولهلها، فلما جه بيبرس وقالها قالت له ماشى ووافقت على الجواز من أيبك بس بشرط ان كل فلوسها تبقى فلوس بيبرس.

اتجوز أيبك شجرة الدر بس فضل برضه متغاظ من بيبرس ومليان منه فقعد يكيد له ويوضب له بلاوى مع صحابه. لغاية ماراح اتجوز على شجرة الدر ست تانيه اسمها " سالمه البدويه "، وزود فى الموضوع وراح لشجرة الدر يقولها انها بتخونه مع بيبرس، فالست إتخضدت واتقهرت وجاتلها صدمه جامده وخشت فى نوبه عصبيه، ولما نامت شافت الصالح أيوب تانى فى المنام بيقولها تاخد السيف وتقتل بيه أيبك، فلما صحت راحت دورت ع السيف وخدته وضربت بيه أيبك فقعد يصرخ وينادى على ابنه احمد ( المنصور على ). بس لما ابنه وصل الأوده لقاه مرمى ميت عل الارض فراح هاجم على شجرة الدر بس فلتت منه وفلسعت فراح طاير وراها وفضل يجرى وراها ويحلق عليها لحد ما وقعت من ع السطوح وماتت هى كمان.

الوزير شاهين والحراس لما سمعم الدوشه جم جرى يشوفوا ايه اللى حصل وراحم ماسكين احمد وحابسينه. وبعت الوزير شاهين جواب لبيبرس اللى كان ساعتها مسافر بره مصر وحكاله على اللى حصل، فزعل بيبرس قوى على " امه " شجرة الدر ورجع طوالى على مصر وزار تربتها وبقى هو السلطان وراح حارب الصليبيين وغلبهم ومسك جوان وقتله . 
بالطريقه دى السيره اتعاطفت مع شجرة الدر وعملت قصه خياليه عن ظروف جوازها من ايبك وقتلها ليه، وكمان ادت لبيبرس شرعيه حكم شعبيه وبرإته من قتل توران شاه والسلطان قطز اللى ماجابتلهوش سيره اصلاً.

سيرة الظاهر بيبرس اللى حولت حاكم لبطل جدع بتتحكى حكاياته على القهاوى واتنقلت من جيل لجيل على مر قرون ومش سنة ولا إتنين حاجه فريده ماحصلتش فى التاريخ لا من قبل ولا من بعد. و من الصدف ان لقب بيبرس يكون " الظاهر " ففعلاً سيرته الشعبيه الضخمه أظهرته وميزته على كل ملوك الدنيا.




</doc>
<doc id="595" url="https://arz.wikipedia.org/wiki?curid=595" title="سيكولاريه">
سيكولاريه

العلمانية هى المبدأ اللى بيفصل بين سياسات ومؤسسات الحكومه عن الاديان أو أى معتقدات دينية وإن نظام الدولة يكون مدني مش دينى.

العلمانيه مش ايديولوچيا، لكنها نظرية إنسانية بنتقبل بيها كل الايدلوجيات المُختلفة. العلمانية نظام بيعامل الانسان على اساس علمه واخلاقه ودوره في المجتمع، مش على اساس الدين او اللون او الجنس. العلمانية في تعريفها السياسي هي فصل المؤسسات الدينية عن مؤسسات الدولة، أو بمعنى أوضح؛ لمّا الدولة تاخد قرار بخصوص أي حاجة، فهي هتاخده عشان ظروف ومعطيات معينة، بغض النظر عن رأي أي مؤسسة دينية فيه، سواء حرام أو حلال أو مكروه أو لأ، فالدين هنا مبيلعبش دور المُتحكم في قرارات الدولة، الدولة بتحكم باللي شايفاه مناسب للواقع والظروف الحالية.

العلمانية في تعريفها الفلسفي، زي ما قال عليها الدكتور مراد وهبة، هي الحكم على النسبي بما هو نسبي مش بما هو مطلق؛ يعني الحياة نسبية ومتغيرة، مينفعش تحكمها بنفس قوانين كانت موجودة في مجتمع تاني مر بظروف مختلفة في زمن ومكان مختلفين وتجبرني بتطبيقها وتنفيذها بالحرف. الدين هنا بيمثل المُطلق؛ بإعتباره مجموعة من الأحكام اللي نازلة من الإله ولازمة التنفيذ تحت أي ظروف من غير تشغيل عقلنا فيها، لكن، زي ما قولنا، العلمانية بتتعامل مع معطيات الحياة دلوقتي، بعقلية دلوقتي، مش بعقلية أي وقت تاني.

تركيا دوله مدنيه بتحكمها القوانين المدنيه. رئيس الوزرا التركى رجب طيب أردوغان رئيس حزب اسلامى لكن ده ماغيرش وضع تركيا كدوله سيكولاريه مدنيه بتعيش فى القرن 21. أردوغان صرح قبل زيارته للقاهره فى سبتمبر 2011 ان الدستور التركى بيعرف العلمانية بإنها بتتعامل مع افراد الشعب على مسافه متساويه من جميع الأديان، وإن الدوله العلمانيه لا تنشر اللا دينيه. و قال انه مسلم لكن رئيس وزرا دوله علمانيه ، و وضح إن الدوله العلمانيه مش معناها دولة اللادين ، و اتمنى ان تبقى فى مصر دوله مدنيه بتقوم على احترام كل الأديان و الطوايف فى المجتمع فى مصر. و أكد أن العلمانيه الحديثه مابتتعارضش مع الدين . و ضاف: " أقول للشعب المصري الا يكون قلقا من العلمانية". فى يونيه 2012 وصل محمد مرسى للحكم فى مصر و هو من حزب دينى تابع لجماعة الإخوان المسلمين.




</doc>
<doc id="598" url="https://arz.wikipedia.org/wiki?curid=598" title="سيوه">
سيوه

سيوة هى واحة مصرية موجودة ما بين منخفض القطارة و بحر الرمال المصرى فى الصحرا الغربية. بين سيوة و القاهرة 560 كم و بينها وبين الحدود الليبية حوالى 50 كم.السيويين(اهل سيوة) عددهم 23,000 ومعظمهم من البربر و بيتكلمو سيوى .

السيوى هى لغة من عيلة اللغات البربريه. السيوين حافظو على تميزهم الثقافي و اتمسكو بتقاليدهم اللى بترجع لاكتر من تلات -ت-الاف سنة و اللى ساعدهم على كدا هو بعدهم الجغرافي عن وادي النيل و قلة اختلاطهم بالناس اللى من بره الواحة بتاعتهم. من اشهر الحاجات الموجودة فى سيوة معبد امون و اللى بقاياه لسة موجودة لحد دلوقتى و بيعتبر من اهم الحاجات اللى بتجذب السواح ليها. الزراعة هى الشغلانة الاساسية لمعظم السيويين دلوقتي و هما بيزرعو الزتون و البلح و الملوخية اكتر حاجة. اخيرا السياحة ابتدت تنتعش فى سيوة و شوية شوية بدأت تظهر على الخريطة السياحية بتاعة مصر و اتبنت هناك فنادق و منتجعات علشان تستقبل السواح دول اللى اكترهم من الغربيين.

سيوة من اكتر الاماكن فى مصر التي تتميز عن غيرها و لها خصائص غير موجودة فى اى مكان اخر, مثل:

السيويون يتميزون عن جيرانهم فى لغتهم و تقاليدهم و و ملابسهم و حتى فى ادوات الزراعة.

المجتمع السيوي مجتمع محافظ و يفصل تماما بين النساء و الرجال, الشوارع تخلو من الفتيات والنساء، فهم يقضون أغلب أوقاتهم فى البيوت.

الاسم المصري القديم لسيوة هو Zaiwa يعني بالامازيغية القصعة ( انية كبيرة يؤكل فيها وكذلك لعجن الخبز )وهي مصنوعة من الفخار . و يمكن تسمية الواحة ب-"الزيوا"و بما أن سيوة عبارة واحة وبنيانها من طين (معجون) فينطبق عليها معنى ZIWA الامازيغي.سيوة من زمان قوي و هى بتتبع مصر و المعابد الفرعونية المبنية هناك و كمان المقابر من اكتر الادلة على مصرية سيوة. من اول الاسرة الستة و عشرين و لحد العصر الروماني كانت مقصد الحجاج من كل مكان علشان يزورو معبد امون المشهور. الاسكندر الاكبر سنة 331 (ق.ع.ح) عمل زيارة ل سيوة و استشار كهنة المعبد قبل ما يكمل فتوحاته العسكرية فى قارة اسيا. و بعد كدا و لمدة الفين سنة اتنست سيوة ووقعت من الذاكرة و اتعرضت لهجمات قبايل البدو اللى طمعو فى محاصيلها .ضمت سيوة لحكم والى ليبيا فى عهد الخلافة العثمانية . محمد على هو اللى بعت جيش مصري فى بداية سنة 1820 علشان يضم سيوة لملكه . فى سنة 1985 اتفتح اول طريق متسفلت بينها و بين مرسى مطروح و اللى قضى على عزلة الواحة عن .




</doc>
<doc id="599" url="https://arz.wikipedia.org/wiki?curid=599" title="سيبييا">
سيبييا

سيڤييا واحدة من اكبر المراكز التاريخية فى اوروبا, استضافت سيڤييا اتنين من المعارض الدوليه (اكسبو 1929 و اكسبو 1992). سيڤييا بالتأكيد واحده من اكتر الاماكن المحبوبه من زوار اسبانيا.

مدينة سيڤييا هى رابع اكبر مدينة فى اسبانيا و مركز للثقافة الاندلسيه و مصارعة التيران. فى الاسبوع المقدس (الاسبوع المقدس و عيد القيامة) تستمر المسيرات والمهرجانات فى سيڤييا ليوم الجمعة العظيمة و يوم حد عيد القيامة. كاتدرائية سيڤييا هى تالت اكبر كاتدرائيه فى العالم واكبر كاتدرائيه فى اسبانيا. اتعرفت سيڤييا باسم إشبيلية ايام الحكم الإسلامى لإسبانيا

المينا بتاع سيڤييا على بعد حوالى 80 كم من المحيط الأطلنطى و هو المينا الوحيد على نهر فى اسبانيا و نهر جوادالكيڤير نهر صالح للملاحة من مصبه فى سانلوكار دى باراميدا لحد سيڤييا.

الاسم جاى من اسم Spal بمعنا "الأراضى المنخفضة". اصل اسم سيڤييا نشأ من الكلمة الايبيرى Hispalis بمعنى "مدينة الغرب", و سماها الرومان ايسباليس 

انطونيو دى نابريخا بيتفق مع ايزيدورو السيڤييانى ان اسم اسبانيا ممكن يكون نشأ من تحريف الكلمة الايبيرى Hispalis بمعنى "مدينة الغرب" اسم سيڤييا, و المدينة سماها الرومان ايسباليس و بعدين الفينيقيين و الرومان سمو كل شبه الجزيره على اسم المدينه.

اتعرفت سيڤييا باسم ”إشبيلية“ ايام الحكم الإسلامى لاسبانيا باضافة ‹i› و ده بسبب الإماله و نطق ‏ بدل ‏ لإن مافيش ‏ فى النطق العربى و بعد كده فى النطق الاسبانى الـ‹v› بتتنطق ‏ او ‏ علشان كده سيڤييا دلوقتى بتتنطق \سيبييا\ او \سيڤييا\.

شعار المدينة هو " NO8DO " و 8 على شكل خصلة خيوط و بيشير لولاء المدينة لألفونسو العاشر الحكيم فى الحرب ضد ابنه دون سانشو فى القرن التلاتاشر فى انقلاب سانشو الرابع ضدابوه الملك ألفونسو العاشر.

سيفييا مبنيه على سهل من نهر جوادالكيڤير, ومتوسط الارتفاع 7 امتار (23 قدم) فوق مستوى سطح البحر.

مناخ سيڤييا هو مناخ البحر المتوسط مع التأثيرات المحيطيه. المتوسط السنوى لدرجات الحراره 18,6 درجة مئويه (65 درجة فهرنهايت), ده بيخللى مدينة سيڤييا واحده من احر مدن اوروبا.

الشتاء معتدل: يناير هو أروع الشهر, مع متوسط درجة الحراره القصوى 15.9 درجة مئويه (61 درجة فهرنهايت), والحد الادنى من 5.2 درجة مئويه (41 درجة فهرنهايت).

الصيف حار جدا: اغسطس هو احر شهر, مع متوسط درجة الحراره القصوى 35.5 درجة مئويه (96 درجة فهرنهايت), والحد الادنى من درجات الحراره 19.4 درجة مئويه (67 درجة فهرنهايت) كل سنه ودرجة الحراره تتجاوز 40 درجة مئويه (104 درجة فهرنهايت) فى ايام كتيره.

درجات الحراره القصوى من محطة الطقس فى مطار سيڤييا هى -5.5 درجة مئويه (22 درجة فهرنهايت) فى 12 فبراير 1956, و 46.6 درجة مئويه (116 درجة فهرنهايت) فى 23 يولية 1995.

هطول الامطار تتفاوت من 600 الى 800 ملم (23.5-31.5 فى السنه الواحده, و تتركز فى فترة اكتوبر لابريل. ديسمبر اكثر شهر مطرا, ويبلغ متوسط سقوط الامطار 95 ملم. فى المتوسط فيه 52 يوم من المطر, 2898 ساعة من الشمس واربع ايام من الصقيع فى السنه.

يمتد تاريخ سيڤييا أكتر من الفين سنة. اثر مرور مختلف الناس فى نمو المدينة كانت سيفييا مدينه رومانيه معروفه زمان باسم هيسباليس. ايتاليكاالمدينة الرومانيه القريبه من مدينة سيفييا بتدى انطباع عن ازاى كانت فى وقت الفترة الرومانيه. البقايا الرومانيه الموجودة فى سيفييا تشمل بقايا قناة.

بعد الانتصارات المتتاليه للفاندال والقوطيين الغربيين فى مقاطعة هسبانيا فى القرون الخامس والساتت, استولى المور على المدينة فى 712 وبقت مركز مهم للمسلمين فى الاندلس.

اشتهرت سيفييا بإسم إشبيلية ايام الحكم الإسلامى لإسبانيا و امر عبد الرحمن الثانى ببنا أسطول بحرى ودار لصناعة الأسلحة فيها فى القرن التاسع الميلادى من اشهر حكامها المعتمد بن عباد وسميت (حمص) نسبة لنزول جند الشام فيها. من معالمها منارة الخيرالدا اللى اتبنت بأمر من السلطان ابو يوسف يعقوب المنصور الموحدى. احتل العرب سيفييا فى سنة 713م بقيادة موسى بن نصير بعد حصار شهر وأقام عليها عيسى بن عبد الله الطويل, وهوأول ولاتها من المسلمين. سنة 714م خلف "عبد العزيز بن موسى بن نصير" أبوه كوالى على "الأندلس", واستقر فى "سيڤييا", و خللاها عاصمة له. سنة 716م اتقتل عبد العزيز بن موسى فى سيڤييا وولى الأندلس من بعده أيوب بن حبيب اللخمى, اللى نقل العاصمه ل كوردوبا. سنة 833م بنى عبد الرحمن الأوسط فيها المسجد الجامع الاول, وهو مسجد محمد بن عمر بن عديِّس. سنة 845 م هجم "النورمان" على "إشبيلية" وحرقوا الجامع بتاعها, ولكن القوات الاسلاميه هزمتهم عند "طلياطة" شمال "سيڤييا". سنة 850 م اتبنى سور المدينة الاول, ودار الصناعة اللى لسا باقية فى مكانها. سنة 918 م قضى عبد الرحمن الناصر على ثورة بنى الحجاج, وبنى خلدون فى سيڤييا. سنة 919 م هدم ابن السليم اول عُمّال عبد الرحمن الناصر سور سيڤييا, وجدد قصر الإمارة. سنة 1033 م ابتدا عصر الطوائف اللى فيه استبد ابو القاسم محمد بن عبّاد قاضى سيڤييا بحكومتها, وأنشأ دولة بنى عبّاد. سنة 1133 م وقعت سيڤييا و كوردوبا فى ايد المرابطين واستولى القائد المرابطى سير بن أبى بكر على سيڤييا, وهدم قصور بنى عبّاد. سنة 1167 م انتهى حكم المرابطين فى سيڤييا على ايد القائد الموحدى برّاز بن محمد المسوفى و خللا حاكم الأندلس سيڤييا عاصمه ليه. سنة 1198 م هجم ابو يعقوب يوسف على سيڤييا فى حملته الكبرى على غرب الأندلس, واتقتل اثناء معركة شفترين فى البرتغال, وولى بعده ابنه يعقوب, وفى عصره تمت منشآت الموحدين. سنة 1213 م انتهى العصر الذهبى لاشْبِيِلِيَة بعد وفاة يعقوب اللى سمى نفسه بالمنصور. سنة (1248 م) حاصر فرناندو التالت ملك ليون و كاستيا سيڤييا, واستولى عليها بعد حصار دام سنة وخمس اشهر 21 نوفمبر 1248م. و فى السنين اللى بعد كده حاول سلاطين الاسرة المرينية فىمراكش استعادة المدينة من المسيحيين إلا أن محاولاتهم فشلت, وبكدة خرجت سيڤييا من أيدىن المسلمين.

بعد الاسترداد استمرت التنمية فى المدينة, مع تشييد مبانى عامه بما فيها الكنايس. و شافت المدينة عصر دهبى من التنمية بسبب تراكم الثروة من منح احتكار التجارة مع الاقاليم الاسبانيه فى العالم الجديد وكانت بتعتبر بوابة لأمريكا, ونما عدد سكانها ليقارب من مليون شخص. الطاعون سنة 1649 خفض عدد سكان سيڤييا للنص تقريبا و مارجعش عددالسكان فى اوائل القرن التسعتاشر.

بعد تراكم الطمى فى جوادالكيڤير استقرت المدينة فى تدهور اقتصادى نسبى و اتسمت تنمية سيفييا فى القرنين التسعتاشر و العشرين بالنمو السكانى وزيادة التصنيع.

وقعت سيفييا بسرعة كبيرة فى إيد قوات فرانكو بالقرب من بداية الحرب الاهليه الاسبانيه فى 1936 بسبب قربها من قوة الغزو من المغرب. بعد استيلاء فرانكو على المدينة استمرت المقاومة فى صفوف الطبقة العاملة فى مجالات لبعض الوقت, حتى سلسلة من الاعمال الانتقاميه الشرسه.

اتبنت كاتدرائية سيڤييا‏ من 1401–1519 بعد الاسترداد على الموقع السابق للمسجد فى المدينة. و كاتدرائيه سيفييا من بين أكبر جميع كاتدرائيات القرون الوسطى الجرمانيه, سواء من حيث المجال والحجم. الداخل هو الاطول فى اسبانيا, و هو مزين بشكل مسرف بكمية كبيرة من الذهب.

كاتدرائية سيڤييا هى تالت اكبر كاتدرائيه فى العالم و اعادت الكاتدرائيه استخدام بعض الاعمده من المسجد و من عناصر المسجد الخيرالدا, كانت اصلا مئذنة, اتحولت لبرج الجرس. و معروفه محليا باسم الخيرالدا.داخل البرج تم بناؤه مع التعليات بدل السلالم. ترتفع " الخيرالدا" شامخة فوق أسطح منازل سيفييا, وتعتبر أهم معالم المدينة, واتبنت سنة 1184 كمئذنة لمسجد سيفييا الكبير اللى اتحول مع مئذنته لكاتدرائية. ارتفاع الخيرالدا 90 متر, واتبنت القمة المتحركة حسب اتجاه الرياح فى القرن الستاشر, و الخيرالدا اتعرفت بالاسم ده نسبه للتمثال فى أعلاها .
يواجه كاتدرائيه سيفييا الكازار اللى كان قصر المدينة القديمة المغاربى؛ البناء ابتدا فى 1181 واستمر لاكثر من 500 عاما, و فى عصر النهضه. الجناين هى خليط من التقاليد المغاربيه, الأندلسيه, و المسيحيه. اتبنت دار بلدية سيڤيا, فى القرن الستاشر. واتبنت الساحة الجديده (بلازا نويفا) فى القرن التسعتاشر فى اسلوب تقليدى حديث.

جامعة سيفييا اتبنت جوا الموقع الاصلى لاول مصنع سجاير فى أوروبا,

ابتكر المرابطون نظام جديد فى تخطيط الأسوار, اتعمدوا يكتروا من الزوايا الداخلية والخارجية بالسور, بحيث تاخد شكل خطوط متعرجة متكسرة, وميزة النظام ده ان العساكر بيسيبو اعداءهم يتقدمو جوّا واحدة من الزوايا و يندفعو عليهم من فوق الاسوار, ولسة فيه قطاع من اسوار سيفييا, وتتناثر بعض بقاياه فى حديقة معهد الوادى.

من معالم سيفييا الباقية السور الأمامى اللى بناه الحاكم" ابو العلا إدريس" سنة 1223م. وحفر حوالينه خندق, ومد منه سور قصير لنهر جوادالكيڤير ببرج ضخم اضلاعه كبيره هو برج الدهب, و قدام البرج ده برج زيه على شط جوادالكيڤير اللى قريب من المدينة بيربط بينهم سلسلة حديدية ضخمة بتمنع السفن انها تعدّى بالليل فى نهر جوادالكيڤير حماية للمدينة من التسلل عبر النهر.

النشاط الاقتصادى لسيفييا مش ممكن ينعزل عن السياق الحضرى والجغرافى للمدينة؛ عاصمة اندلسيا هى مركز منطقة مدينة متزايد. وبصرف النظر عن الاحياء التقليديه زى سانتا كروز,الاحياء شافت نمو اقتصادى على مدى العشرين سنه الاخيره و نمو سكانى وتطوير وسايل جديده ومجمعات صناعيه وتجارية. ونظرا لحجمها وموقعها,تعتبر سيفييا من اقوى المدن الاندلسيه. اقتصاد سيڤييا بيهيمن عليه قطاع الخدمات.

مهرجانات الاسبوع المقدس و عيد القيامة (سيمانا سانتا) و معرض سيڤيا (لالفريا دى سيڤيا - لالفريا دى ابريل) هما أكتر مهرجانين معروفين من مهرجانات سيفييا.

مهرجانات سيفييا معروفه و مشهوره دوليا المواكب جميلة والألوان حية.

خلال مهرجان سيڤيا (الفريا) المشهور اللى بيتعمل بعد اسبوعين من عيد القيامة خيم المعارض بتتقام فى ارض المعارض الدايمه اللى شوارعها اتسمت على اسم مصارع تيران شهير. لالفريا دى سيڤيا هو مهرجان للرقص الشعبى (الفلامنكو)
مهرجان سيڤييا السينمائى بيتعمل فى الفترة من 3 ل 11 نوفمبر.

سيڤييا هى مركز تذوق للاكل, مطبخ سيفييا بيستند على منتجات من المقاطعات القريبة, بما فيها الأكل البحرى من كاديز, وزيت الزتون من جاين, والشيرى من خيريز دى لا فرونتيرا. و اطباق التاباس (حرفى: باللغه الاسبانى "اغطية" او "يغطى") هى وجبات خفيفة من المحتمل اصلا انها كانت بتتقدم فى صحون صغيرة تستخدم لتغطية المشروبات. وتشمل اختصاصات المأكولات المحلية المأكولات البحرية مشويه (بما فى الحبار, الحبار, وسمك ابو سيف وكلب البحر), مشوى اللحوم فى الصلصات والسبانخ و, لحم الخنزير الأيبيرى (خامون أيبيريكو), و القواقع, و شوربة الجازباتشو.

شجر البرتقال السيڤييانى موجود فى المدينة للزينه زى منظر طبيعى, والبرتقان السيڤييانى مر جدا, وعادة بيستعمل علشان يتعمل منه مربّة البرتقان.

نادى سيڤييا هو نادى كورة قدم من مدينة سيڤييا فى اسپانيا. له تاريخ عريق فى كورة القدم الأوروپية, اتأسس فى 14 اكتوبر, 1905. بيعتبر اقدم نادى سيڤييانى, و تانى اقدم نادى فى اندلسيا. كان اول نادى أندلسيانى يلعب فى الكاس الأوروپى (دورى ابطال أوروبا) فى موسم 1957-58. نادى سيڤييا لعب فى كاس ابطال الكؤوس الأوروپى مرتين و فاز مرة واحدة بالدورى الاسبانى الدرجة الأولانيه سنة 1946.


 


</doc>
<doc id="601" url="https://arz.wikipedia.org/wiki?curid=601" title="تشارلى تشابلين">
تشارلى تشابلين

تشارلز سبينسر تشابلين (انجليزى: Charles Spencer Chaplin), أخد لقب سير (16 ابريل 1889- 25 ديسمبر 1977) و المشهور بـ"تشارلى شابلين"، كان ممثل كوميدى انجليزى واخد جايزة الاوسكار 3 مرات.

شارلي شابلن كان واحد من اهم الممثلين و المخرجين وايضا الملحنين فى الفترات سينيما هوليوود و ترك تاثير كبير جدا على السينيما بشكل عام و الكوميديا بشكل خصوصي.شابلين كان ايضا من اشهر المبدعين فى فترة السينيما الصامتة و استمر يعمل فى المجال هذا حتى زاد عن 65 سنة و لم يتوقف الا عندما مات و هو بسن 88 سنة.

الناس ستظل دائما تتذكر شارلي شابلين لتمثيله الرائع و الكوميدي لشخصية المتشرد صاحب قلب طيب و الذي دائما يحاول اظهار نفسه على انه صاحب ثروه رغم ان لباسه و حالته الاجتماعية عاديه.


</doc>
<doc id="602" url="https://arz.wikipedia.org/wiki?curid=602" title="شاى">
شاى

الشاى هو الاسم الشائع لاسم النبات باللاتينى "Camellia sinensis" اللى كان بيتزرع فى الصين من زمان، و دلوقتى انتشرت زراعته فى الهند، سريلانكا، اندونيسيا، اليابان و كينيا و بلاد تانيه كتيره.

كلمة الشاى كمان بتعبر عن اوراق النبات و المشروب اللى بيتعمل منها لما تتغلى مع المايه.الشاى موجود فى اربع انواع اساسية: الشاى الاسود، الشاى الاخضر ، الشاى الابيض و الشاى الـ اواولونح.الشاى هو اكتر مشروب بيتشرب فى الدنيا كلها بعد المايه وهو مافيهوش تقريبا اى دهون ولا كاربوهيدرات ولا بروتين و بيعتبر مصدر طبيعى للكافيين و التيوفيللين.

و التانين المضاد للتاكسد. كلمة شاى جايه من التسميه الصينيه للنبات دا: 茶، و اللى بتتنطق تيه او تشيه بالصينى.


</doc>
<doc id="603" url="https://arz.wikipedia.org/wiki?curid=603" title="شهر رمضان">
شهر رمضان

رمضان () هو الشهر التاسع فى التقويم الهجرى الإسلامى. و الشهر ده متميز عند المسلمين, لإن المسلمين بيصومو فيه (من الفجر لحد غروب الشمس). شهر رمضان مهم أوي عند المسلمين لإنهم بيؤمنوا بإن القرآن نزل فيه على نبى الاسلام "محمد" فى ليلة القَدر سنة 610 م. إتذكر فى "سورة البقرة" الآية رقم 185: ("شهر رمضان الذي انزل فيه القرآن هدى للناس وبينات من الهدى والفرقان فمن شهد منكم الشهر فليصمه ومن كان مريضاً او على سفر فعدة من ايام اخر يريد الله بكم اليسر ولا يريد بكم العسر ولتكملوا العدة ولتكبروا الله على ماهداكم ولعلكم تتقون").

شهر رمضان بيبتدى لما المسلمين يشوفو هلال الشهر الجديد فى اخر شهر شعبان "(الشهر اللى قبل رمضان)". لو شافو الهلال, يبقى رمضان تانى يوم, و لو ماشافوهوش, يبقى رمضان مش تانى يوم.

بعد ما بيخلص رمضان و بيبدأ شهر شوال بيكون عيد الفطر, الوقت اللى المسلمين لازم يفطرو فيه و ينهوا صيامهم بعد ما بيعرفو إن رمضان خلص بعد (رؤية الهلال), المسلمين لازم يفطرو على الاقل اول يوم من عيد الفطر.

رمضان معمول عشان المسلمين يعرفو إحساس الفقرا و المساكين بالجوع, و بيعودهم على الصبر و القناعه و الرضا, و الأهم من كدا زيادة تقوى المسلم.

لرمضان فى مصر مظاهر خاصه بيها بترجع لعصر الدوله المملوكيه زى الفوانيس و الشمع الملون ازدهر استخدامهم بشكل فنى فى العصر المملوكى و كانت بتستخدم فى رمضان و فى اعياد المصريين مسلمين و مسيحيين اللى كانت كتيره, و الاتنين كانو بينوروها فى اعياد بعض.

كان فيه احتفال بمناسبة استطلاع هلال رمضان و كانو الفقها بيجتمعوا و يطلعو على حته عاليه بره القاهره و يرجعو و هما شايلين الفوانيس و الشموع و تعلق الدكاكين الفوانيس و الشموع. و الرحاله اللى زارو مصر فى العصر المملوكى اشارو لإن القاهره كانت بتعوم فى انوار الشموع و الفوانيس فى شهر رمضان و كانت اسواق القاهره و نواحى مصر بتفتح فى ليالى شهر رمضان. اياميها المصريين ما كانوش بيطبخو فى بيوتهم لكن كانو بياكلو فى المطاعم و بيخلو اكلهم يطبخ فى محلات مخصصه للطبخ كان اسمها "المطابخ".

فيه اسواق فى القاهره كانت مرتبطه بشهر رمضان زى سوق الحلاويين و سوق الشماعين, و كانت الاسواق فى مصر بتبيع الحلويات اللى كان منها فى مصر فى العصر المملوكى اكتر من 50 صنف. سوق الشماعين كانت الشموع و الفوانيس بتنوره, و كان التجار بيبيعو انواع كتيره من الشموع الملونه و كان منها الشموع الموكبيه (يعنى الشموع اللى كانت بتستخدم فى المواكب). المؤرخ المقريزى وصف مواكب الشموع المملوكيه دى بقوله "يعجز البليغ عن حكاية وصفه", و كان الاطفال بيمشو مع الموكب و هما بيغنو اغانى مصريه جميله. فى وقت السحور كان بيطوف المسحراتيه و معاهم طبل فى شوارع القاهره, و فى اسكندريه كانو بيدقو على الابواب و يقولو "قوموا كلو..".
لما كان محمد على بيحكم مصر اتبعتله هدية وكانت الهدية مدفع فكان بيجرب الهدية فبالصدفة كانوا فى شهر مضان وبعد لما ضربوا المدفع بالصدفة بردو المغرب اذن عشان كده محمد على قرر ان ساعة لما الاذان يأذن المدفع يضرب



</doc>
<doc id="604" url="https://arz.wikipedia.org/wiki?curid=604" title="شهور قبطيه">
شهور قبطيه

الشهور القبطيه (الشهور المصريه) هى الشهور اللى اللى استخدمها المصريين القدام و لسة لحد دلوقتى بيستخدمها الفلاحين المصريين بشكل اساسي فى تقسيم السنه الزراعيه و كمان بتستعملها الكنيسة القبطية المصرية لتحديد الاعياد و المناسبات الدينيه و التواريخ المهمه فى حياة الكنيسه.
السنة القبطية متقسمة على 3 مواسم كل موسم اربع شهور , و كل شهر 30 يوم بالظبط بالاضافة لشهر زغير من خمس تيام بييجي فى اخر السنة اسمه " كوجى اتفوت ". يعني السنة القبطية بتتكون من تلات-ت-اشر شهر اللى هما:

= الأمثال ==

1- توت(11/12 سبتمبر) = توت ري ولا تفوت

2- بابة(10/11 اكتوبر)= بابه خش واقفل البوابة (اتقاء للبرد)

3- هاتور(10/11 نوفمبر)= يقول للبرد طور طور(قم) -- (بداية البرد) او هاتور ابو الدهب منثور (اى القمح) او إن فاتك هاتور اصبر لما السنة تدور.

4- كيهك او كياك(10/11 ديسمبر)= صبحك مساك شيل يدك من غداك، وحطها فى عشاك (أقصر ايام السنة)

5- طوبة(9/10 يناير)= تخلي الشابة كركوبة (البرد الشديد)

6- أمشير(8/9 فبراير)= يفصص الجسم نسير نسير (اى من شدة الهواء) او أمشير ابو الزعابير الكتير ياخد العجوزة ويطير.

7- برمهات (10/11 مارس)= روح الغيط وهات (موعد نضج المحاصيل الشتوية)

8- برمودة(9 ابريل)= برمودة دق العامودة. (اى دق سنابل القمح بعد نضجها

9- بشنس(9 مايو)=بشنس يكنس الغيط كنس.

10- بؤونة(8يونيو)= تنشف المياه من الماعونة ( شدة الحر) او بؤونه نقل وتخزين المونة

11- ابيب(8 يوليو) = ابيب ابو اللهاليب (شدة الحر). / ابيب فيه العنب يطيب.

12- مسره(مسرى)7 أغسطس = مسرى تجرى فيه كل ترعة عسرة




</doc>
<doc id="606" url="https://arz.wikipedia.org/wiki?curid=606" title="شيقل اسرائيلى">
شيقل اسرائيلى

الشيقل الاسرائيلي الجديد ( שקל חדש ||) هي العملة الرسمية لدولةاسرائيل و يستعمل أيضا فى مناطق السلطة الفلسطينية (قطاع غزة و الضفة الغربية). الشيكيل الاسرائيلي الواحد يساوي 100 اجورا.


</doc>
<doc id="607" url="https://arz.wikipedia.org/wiki?curid=607" title="صايع بحر">
صايع بحر

صايع بحر هوه فيلم مصرى اتعمل سنة 2004 بطولة احمد حلمى وياسمين عبد العزيز وخيرية احمد وريكو ويوسف عبيد ومحمود عبد المغني وفاروق فلوكس ومن تأليف بلال فضل واخراج علي رجب


</doc>
<doc id="608" url="https://arz.wikipedia.org/wiki?curid=608" title="صباح الفل (فيلم قصير)">
صباح الفل (فيلم قصير)

صباح الفل هو فيلم قصير مصرى بطولة هند صبرى واخرجه شريف البندارى. الفيلم مدته 8 دقايق متّاخد من مسرحية للكاتب داريو فو اسمها الاستيقاظ، الفيلم اخد جايزة احسن فيلم روائي قصير فى المهرجان التالت للافلام القصيرة فى بورسعيد.

والفيلماخر مشركه ليه كانت فى مهرجان الاسماعيليه للافلامالقصيره


</doc>
<doc id="609" url="https://arz.wikipedia.org/wiki?curid=609" title="صلاح جاهين">
صلاح جاهين

صلاح چاهين (‏; 25 ديسمبر 1930 - 21 ابريل 1986 ) شاعر ورسام كريكاتير ، وكاتب سيناريو وممثل مصرى . كتب شعر باللغه المصريه الحديثه.

كتب سيناريو فيلم خللى بالك من زوزو ، واحد من أكتر الافلام نجاح ف السبعينيات، و إتجاوز عرضه حاجز 54 اسبوع. كمان كتب ايضا افلام اميرة حبى أنا، و شفيقة ومتولى، والمتوحشة،

كمان مثل ف افلام شهيد الحب الإلهى سنة 1962 ولا وقت للحب سنة 1963 والمماليك سنة 1965 .
على اسم مصر قصيده للشاعر صلاح جاهين مكتوبة باللغه المصريه الحديثه.
اول ابياتها بتقول:

تأليف 





</doc>
<doc id="611" url="https://arz.wikipedia.org/wiki?curid=611" title="صيام">
صيام

الصيام, يعنى الإنقطاع عن الأكل و الشُرب و الأخلاق اللى مش كويسه و الجنس. فريضة الصيام موجوده فى ديانات كتير, زى الاسلام و المسيحيه و اليهوديه.

الصيام فى المسيحيه ممكن يبقى صيام كامل, و يبقى صيام عن اللحمه و اللبن و الدهون. "و المسيحيين (اورثودوكس, و كاتوليك) بيصومو أكتر من نُص ايام السنه الميلاديه عن اللحمه و اللبن و الدهون."


الصيام فى الاسلام ينقسم, صيام اساسى و يبقى فى شهر رمضان او صيام تطوع او صيام كفارة (للتكفير عن ذنوب معينه), الصيام فى الاسلام يبقى إنقطاع كامل عن الأكل و الشُرب و الجنس من الفجر حتي غروب الشمس. صيام شهر رمضان يعتبر من اركان الاسلام الاساسية الخمسه, المسلمين ايضاً يصوموا تطوع (هذا يعني الصيام ليس فرض) فى اوقات معينه فى السنة و قال النبى محمد عن صيام شهر رمضان: 

صيام التطوع بيبقى صيام تطوعى, متحدد فى اوقات معينه, و بيبقى مستحب و اللى بيصوموا بياخد ثواب, بس مش فرض على المسلم و اللى مش بيصوموا مش بياخد ذنوب ولا حاجة. صيام التطوع بيبقى زى:



</doc>
<doc id="612" url="https://arz.wikipedia.org/wiki?curid=612" title="الأشرف طومان باى">
الأشرف طومان باى

السلطان الملك الأشرف ابو النصر طومان باى الدوادار من قانصوه الناصرى (مات 1517) سابع عشرين و اخر سلاطين الدوله المملوكيه البرجيه اللى حكمت مصر و اخر سلطان مملوكى بوجه عام و اتشنق على باب زويلة فى القاهرة لانه رفض التفريط فى استقلال مصر وقاد المقاومه ضد الغزاه العثمانيين بقيادة السلطان سليم الاول. طومان باي استلم الحكم من عمه السلطان قانصوه الغوري اللى خرج بجيشه علشان يحارب الهجوم العثمانى على الشام و مات من الصدمه فى معركة مرج دابق جنب حلب فى سوريا. بيعتبر الأشرف طومان باى سلطان ملحمى حارب الغزاه ببطوله و فدا لكن وقت مقاومته خانوه العربان و غدروا بيه و دلوا العثمانليه على مكانه. ليه شارع كبير باسمه فى القاهره فى حي الزتون.

الريدانيه منطقة قريبة من العباسية فى القاهرة وحصلت فيها المعركة اللى غيرت تاريخ مصر لمدة 500 سنة جت بعد كدة. فقدت بعديها مصر استقلالها و اتحولت لمجرد ولاية من ولايات السلطنة العثمانية و ابتدت تدفع الجزية للاستانة لاكتر من خمسميت سنة. حاول طومان باي يجمع الناس و المماليك علشان يخرجو يحاربو العثمانيين بس الناس خزلوه و المماليك استهونو بالموقف. فى الوقت دا بعت له السلطان سليم الاول جواب عرض عليه انه يخليه حاكم لمصر على شرط ان طومان باي يقبل تبعية مصر للسلطنة العثمانية بس السلطان الاشرف طومان باي رفض العرض دا و طلع بجيشه على الريدانية و اتحصن فيها و حفر خندق على طول الخطوط القدمانية ولما عرف العثمانيين اتفادو الدفاعات دي و راحو مباشرة على القاهرة و لحقهم طومان باي و دخل معاهم فى معركة شرسة. سنان باشا الصدر الاعظم للسلطنة العثمانية اتقتل فى المعركة دي على ايد طومان باي اللى كان فاكر انه السلطان سليم شخصيا.
كترة العساكر العثمانيين و حسن تدريبهم مال بالمعركة ناحيتهم و هرب المماليك و العساكر اللى حوالين طومان باي و اضطر هو كمان يهرب علشان ما يقعش اسير فى ايد العثمانيين.

السلطان العثماني سليم الاول مادخلش القاهرة على طول بعد ما انتصر فى الريدانية لانه كان خايف من طومان باي و من جيوب المماليك و استنى تلات ايام قبل ما يدخلها يوم الاتنين 26 يناير 1517
.الموكب الكبير بتاع السلطان اترفعت فيه الاعلام الحمرا بتاعة العثمانيين و اتقدم الموكب الخليفة العباسي(اللى كان فى ضيافة و حماية المماليك)و كمان شارك القضاه و العساكر فى الموكب دا. بعديها بيومين فى 28 يناير هجم السلطان طومان باي على العثمانيين باليل فى حي بولاق و ساعده الاهالي المصريين و استمرت المعركة حوالي 3 او 4 ليالي و اتقتل فيها عساكر عثمانيين كتير لدرجة ان الناس افتكرت خلاص ان طومان باي راجع يحكم مصر و خطبوله و دعو له فى صلاة الجمعة(و كانت الجوامع خطبت و دعت للسلطان سليم فى الجمعة اللى قبليها) بس العثمانيين عكسو الهزيمة لنصر لما بداو يستعملو البنادق و ضربو نار على الاهالي و على المماليك و ساعتها هرب طومان باي و المماليك و طلب الاهالي العفو من السلطان سليم اللى امر بعقاب اى واحد يرفض الاستسلام.
طومان باي ماستسلمش و حاول يكر و يفر و قدر يجمع الصفوف من تاني و فى مرة من المرات كان ح يتقتل السلطان سليم فى غزوة قرب بولاق. اخر المعارك اللى عملها طومان باي هى معركة وردان (امبابة دلوقتي) واللي انكسرت فيها شجاعة المقاومة قدام قوة العثمانيين و عددهم و تسليحهم. بعديها لجأ السلطان لشيخ من العربان اسمه حسن بن مرعى فى البحيرة، بس شيخ العربان خانه وغدر بيه و بلغ عنه و اتقبض علي السلطان الاشرف طومان باي و اتحكم عليه بالشنق.

المؤرخ ابن إياس اللى كان شاهد عيان على اللى حصل بيقول:

عند باب زويلة وقف موكب السلطان الأسير طومان باي.. كان بيحرسه 400 جندي من الانكشارية.. وكان متكبل فوق فرسه.. وكانت الناس فى القاهرة خرجت علشان يلقو نظرة الوداع على سلطان مصر..واتطلع طومان باي لـ (قبو البوابة) فشاف حبل متعلق, فعرف أن نهايته جت.. فنزل من على الحصان.. واتقدم ناحية الباب بخطوات ثابتة.. بعدين وقف واتلفت للناس اللى احتشدو حوالين باب زويلة.. واتطلع عليهم كتير.. وطلب من الجميع أنهم يقرو له الفاتحة تلات مرات.. بعدين التفت للجلاد, وطلب منه أن يعمل بمهمته.

و جثته تنتها متعلقة تلات ايام و بعدين اندفن فى قبة السلطان الغوري، وبموته انتهت دولة المماليك وسقطت الخلافة العباسية، خلصت المقاومة للسلطان سليم فى مصر والشام, وبقت مصر ولاية عثمانية.

لما اتشنق طومان باى صرخ المصريين صرخه عظيمه فى شوارع القاهره من حزنهم عليه ، و كرم الاتراك حسن بن مرعى على خيانته و شكروه لكن بعد شويه قبض عليه سليم الاول و سجنه فى قلعة الجبل ففضل مسجون لغاية مافى 3 ديسمبر 1517 قدر انه يهرب من سجنه فى القلعه بالليل بعد ما برد قيوده و اتدلدل بحبل من سور القلعه و جرى ، فإتنكد خاير بك نايب العثمانليه على مصر من الخبر و امر بسرعة القبض عليه.

فى 22 ديسمبر 1517 راح الامير قايتباى على البحيره عشان يطرد العربان و يقبض على شيخ العرب حسن بن مرعى فهربوا للجبال ، وراح حماد اخو حسن بن مرعى للامير قايتباى و طلب منه الامان على اساس انه يسلمه حسن بن مرعى ، لكن لما اتضح للامير قايتباى إن ده كله مكر من العربان قبض على حماد و بعته لخاير بك فسجنه و رجع الامير قايتباى على القاهره من غير ما ينجح فى القبض على حسن بن مرعى ففضل هربان و مستخبى لغاية ما قدر كاشف الغربيه " أينال السيفى " إنه يستدرجه جنب سنهور فى مارس 1519 و يسكره و يقبض عليه هو و أخوه " شكر " ، فهجم عليهم المماليك و جزوا روسهم و علقوها على حصان طومان باى اللى كان شيخ العرب حسن بن مرعى سرقه بعد ما غدر بطومان باى و خانه ، و بيتقال ان المماليك قطعوهم حتت و فيه منهم شربوا من دمهم ، و دخل حصان الشهيد طومان باى القاهره فى 23 مارس 1519 و روس الخونه متعلقه فى رقبته فأمر خاير بك بتعلقيها على باب النصر ، وخرج اهل طومان باى يتفرجوا عليها و يتشفوا فيها و زغرتت الستات من الفرحه لأخد التار من الخونه .





</doc>
<doc id="613" url="https://arz.wikipedia.org/wiki?curid=613" title="عؤد مردوخ">
عؤد مردوخ

عقد مردوخ (بالعربي عُقد مردوخ) او العقد المشؤوم هوّ عقد المؤرخين بيقولوا انه اتعمل من 3000 سنة قبل الميلاد مليان احجار كريمة وعليه نقوش، العؤد دة على مر التاريخ كل اللى بيلبسه بيموت.

الحكاية ابتدت لما الروم لاقوه وملك الروم ادّاه هدية للخليفة هارون الرشيد العباسي مع شوية جواهر تانية، وهارون الرشيد إدّاه هدية (من غير ما يلبسه) لبنت عمّه زبيدة اللى بردو ملبستهوش وحطته فى صندوء لحد ما مات هارون الرشيد فخده الخليفة الامين وعجبه اوي ولبسه مدة لحد ما قتله طاهر بن الحسين وسرقه وخد كل -حاجته اللى منها العؤد، ومفتش كتير لحد ما اتقتل طاهر هوّ كمان.
بعدها العؤد اتشال ف المخازن مدة طويلة لحد ما لبسه الخليفة المستعصم اللى هولاكو قتله هوّ وعيلته وخد العؤد وإدّاه هدية لحبيبته فانسا اللى كانت مرات قائد فى الجيش عند هولاكو، ولمّا لبسته جوزها عرف العلاقة اللى بينهم فقتلها وخد هو العؤد ولبسه فإتقتل فى عين جالوت وقطز خده ولبسه واتقتل بعدها على طول بخنجر مسموم.
بيبرس خده بعدها ولبسه واتقتل، وصل بعد كدة العؤد لشجرة الدر ولبسته واتقتلت وهي لابساه
والملك لويس التاسع مات بمرض خبيث عشان كان لابسه

ومن بعدها ابتدى العؤد دة يتعرف انه نحس والسحرة كانوا بيحذروا الناس انهم يلبسوه ومارى انطوانيت من الناس اللى السحرة حذروهم ومسمعتش الكلام، وهيّ وبتتعدم بالمقصلة قالت:" يارتني كنت رميت العؤد وسمعت كلام الساحر كالبسترو" بعدها وصل لنابوليون بونابارت اللى إدّاه هدية لمراته اللى مرضيتش تلبسه بعد اللى سمعته عنه وخلّت العؤد برّة القصر، ووصل العؤد للجيش الالماني بعد ما هتلر احتل فرنسا واتحط فى متحف برلين، بعدها سرقه ظابط اسمه جورنجو اللى انتحر بعدها.

وبعد ما اتهزمت المانيا العؤد راح لامريكا واتباع فى مزاد واشتراه جون كينيدى رئيس امريكا اللى اتقتل وهوّ لابسه سنة 1963

بعدما قتل جون كينيدي اختفى العقد دونما اى اثر , ويقال ان العقد تمت سرقته من الرئيس الامريكي عندما نقل الى المستشفى.

للان لم يستطع احد معرفة ماهية هذا العقد الذي يحوي العديد من النقوش والطلاسم بين جنباته , كما لم يستطع احد معرفة كيفية قرائتها او يعرف باي لغة كتبت , واتفق عديد كبير من المؤرخين على ان هذا العقد كان ملكا لكاهن عراقي , ولكن لم يستطع اى من هؤلاء المؤرخين تحديد سبب صناعة هذاالعقد الذي احتال اداة قتل , فهل كان فى نية هذا الكاهن قتل احدهم بشدة بعد ما يقارب 3000 عام من صناعته ؟ مع العلم ان هذا الكاهن لم يعاصر ضحيته ؟ للان لم يستطع احد الاجابة على هذا السؤال المبهم .

موسوعة الظلام


</doc>
<doc id="614" url="https://arz.wikipedia.org/wiki?curid=614" title="عادل امام">
عادل امام

عادل امام من اكبر و اشهر ممثلين مصر ، اتولد فى 17 مايو 1940 فى المنصوره، متجوز من هاله الشلقانى وله 3 ولاد رامى امام المخرج و سارة امام اللى اتجوزت ابن واحد من الاخوان و محمد امام الممثل. اخوه الصغير يبقى المنتج عصام امام وجوز اخته هو الممثل الراحل مصطفى متولى.

عادل امام اخد بكالوريوس الزراعة من جامعة القاهرة
قبل ما يبقى معروف كان بيعمل مسرحيات فى مسرح الكلية لحد ما اشتغل مع فؤاد المهندس فى مسرحية السكرتير الفني 
وبعدها اشتغل افلام ابيض واسود ادوار مساعدة زي فيلم الخروج من الجنة وعفريت مراتي لحد ما عمل مسرحية مدرسة المشاغبين اللى كانت بالنسباله نقطة تحوّل فى حياته ومن بعدها بقى يعمل افلام من بطولته

اختارته الامم المتحده سنة 2000 سفير النوايا الحسنة فى المفوضية العليا لشؤون اللاجئين التابعة للامم المتحده.

فى اغسطس 2009 اتعرض عادل امام لإعتداء من واحد عربى رماه بقزازه وقت تقديم مسرحيه فى القاهره.






</doc>
<doc id="616" url="https://arz.wikipedia.org/wiki?curid=616" title="عايز حقى">
عايز حقى

عايز حقي هوه فيلم مصري اتعمل سنة 2003 بطولة هاني رمزي وهند صبري ووحيد سيف وانعام سالوسة وظهر فى الفيلم عبد المنعم مدبولي فى دور صغير .


</doc>
<doc id="617" url="https://arz.wikipedia.org/wiki?curid=617" title="عباس الابيض فى اليوم الاسود">
عباس الابيض فى اليوم الاسود

عباس الابيض فى اليوم الاسود مسلسل مصري من تأليف يوسف معاطي ومن اخراج نادر جلال انتاج عام 2004م.


ضيوف الحلقات

بالإشتراك مع
شارك فى التمثيل: عبد الجواد متولي - جميل عزيز - محمد توفيق - جمال يوسف - حمدى السلكاوي - محمود جليفون - عبدالفتاح ابراهيم - حسن شبل - جمال فرج - معتز الشرقاوي - فريد النقراشي - سامية كاشير - عادل سمير - سمير العربي - محمود الحفناوى - مصطفى عكاشة - صلاح الحسيني - مهدى عباس - جمال حجاج - نائل علي 
صفحة الفيلم على موقع السينما


</doc>
<doc id="618" url="https://arz.wikipedia.org/wiki?curid=618" title="عبد الله القصيمى">
عبد الله القصيمى




أيها الكذب البليد, أيها النفاق الفضاح المفضوح, أيها الغباء الجاهل, أيها الجهل الغبي، أيها الصهيل العقيم البذيء، أيها السقوط أيها العار الفكري والنفسي والأخلاقي والفني والتعبيري...إن كل المجد والسلطة لك..."(القصيمي 1977،5).


</doc>
<doc id="619" url="https://arz.wikipedia.org/wiki?curid=619" title="عبرى">
عبرى

العبرى، اللغه العبريه لغه ساميه من المجموعه الكنعانيه. العبرى هو اللغه الرسميه فى اسرائيل، واللغة اللى بيتكلموا بيها فى اسرائيل. مكتوب بيها معظم اسفار العهد القديم ماعدا سفر دانيال وحتت تانية مكتوبة بـ الآرامى. العبري اللى بيتكلموه فى اسرائيل, بيختلف عن العبرى بتاع التوراه فى النطق و كمان ساعات فى الكتابة.
اللغه العبريه بتنتمي لمجموعة اللغات الافريقية الاسيوية، وحاليا بتنتشر اللغه العبري الحديسة كلغة الكلام والأدب والتعامل الرسمي، وبيكلمهاأكتر من 7 مليون واحد متوزعين بين حدود اسرائيل والأراضي الفلسطينية. اللغة العبري الكلاسيكية (القديمة)ماعدتتش بتستخدم كلغة كلام او كلغة تعامل رسمي إنما بتستخدم كلغة دينيه بيستعملها المتدينين اليهود فى تعاملاتهم الدينية. خدت اللغه العبري تسميات كتيرة زي لغة كنعان (و هوا الاسم الي جه فى التوراه)، واللغة اليهودية (عشان معظم الي بيكلموها يهود بالمقرانه معا عدد قليل من الفلسطينيين)، واللغه المقدسه (اكمنها بتعتبر لغة مقدسة عشان التوراه الي نزل بالعبري)، بس اشهر الاسماء ليها هوا اللغه العبريه (بالنسبة للعبرانيين الي شالو اللغة بعد الكنعانيين). واتسجل باللغة العبرية معظم سفار التناخ،واتكشف أن العبرية بتاعةالتناخ او الي بيتسما العبرية بتاعة العهد القديم بتشابه لحد كبير لغات قديمةاتكشافت فى الحفريات الي اتعملت فى المنطقة وبتشمل اللغه العمونيه. واللغه العبريه القديمه الي بتعتبر هى نفسها لهجة مملكة يهوذا الي بقت بعد ما ماتت لهجة مملكة اسرائيل الشماليه.

ابجدية العبرى زي ابجدية العربى القديمة وهى:





</doc>
<doc id="620" url="https://arz.wikipedia.org/wiki?curid=620" title="علا غانم">
علا غانم

علا غانم ممثلة مصرية من اسكندرية اتولدت يوم 26 نوفمبر 1971 وكانت طالبة فى مدرسة فيكتوريا كوليدج وودخلت كلية الفنون الجميلة ودرست تصوير ولما خلصت سابت اسكندرية واهلها وراحت القاهرة لوحدها عشان تخش معهد الفنون المسرحية فى القاهرة

علا غانم مثيرة للجدل بالنسبه للمتطرفين سواء عشان لبسها او الكلام اللى بتقوله زي اللى قالته عن الراجل المصري "مصر مفيهاش راجل يملى عيني" او لما قالت لبس المايوه مش عيب او طلاقها مرتين.


</doc>
<doc id="621" url="https://arz.wikipedia.org/wiki?curid=621" title="عمرو سلامه">
عمرو سلامه

عمرو سلامة مخرج مصرى اتولد يوم 22 نوفمبر 1982 فى الرياض عاصمة المملكه العربيه السعوديه . درس تجارة ومدرسش سينما، وابتدا يشتغل ف الافلام عن طريق الافلام القصيرة زي فيلم الاعلان وفيلم عذاب نفسي وفيلم وثائقي عن الايدز واعلانات عن افلام. وكان بيظهر ف ادوار ف الافلام اللى بيعملها واول ظهور ليه كممثل كان فيلم السلم والتعبان وكان عامل دور اخو احمد حلمي الصغير.

اول فيلم روائي طويل عمله كان فيلم زي النهاردة اللى اتعرض ف اخر سنة 2008 وشارك ف مهرجان الشرق الاوسط للسينما واترشح لجايزة احسن فيلم. الفيلم هو اللى كتب السيناريو بتاعه وعمل مونتاج الفيلم وهو بردو اللى عمل الاعلان واخرج كليب الفيلم تسمحيلي. وقال انه اتعرض لصعوبات عشان يعمله لان النقابة محددة شرط ان المخرج اللى مخدش دراسة اكاديمية لازم يدفع للنقابة 150 الف جنية وهو مكنش معاه المبلغ دة فباع عربيته واخد فلوس من اهله والمنتج ساعده على اساس انه يسدد المبلغ من الافلام اللى جيّة يعني هيشتغل ببلاش فيلمين ورا بعض .

واخرج اعلانات وكذا كليب لفرقة "وسط البلد".

كتاب رسائل ترد للمرسل
كتاب شاب كشك (ورحله البحث عن الجادون)



</doc>
<doc id="622" url="https://arz.wikipedia.org/wiki?curid=622" title="غاده عادل">
غاده عادل

غادة عادل ممثلة مصرية بس اتولدت فى ليبيا فى (25 ديسمبر 1974) متجوزة من مجدي الهواري المنتج والمخرج المصري وعندهم خمس ولاد منه
لبست الحجاب بعد موت علاء ولى الدين عشان كانت متاثرة بموته زي ما قالت وبعد شوية قلعته, والدها عادل ابراهيم وامها من عايلة البارودي وخالتها هى الفنانة شمس البارودى

صعيدي فى الجامعة الامريكية 1998

عبود على الحدود 1999

بليه ودماغه العاليه 2000

55 اسعاف 2001

الباشا تلميذ 2004

ملاكي اسكندرية 2005

عيال حبيبة 2005

حمادة يلعب 2005

جعلتني مجرما 2006

فى شقة مصر الجديدة 2007

خليج نعمة 2007

كلاشينكوف 2007

الوتر 2009

أبن القنصل 2009


</doc>
<doc id="623" url="https://arz.wikipedia.org/wiki?curid=623" title="غسيل">
غسيل

الغسيل (غسيل الملابس) فى الاول كان فى تيارات النهر لإزالة التراب و المواد اللى ممكن تسبب البقع والروايح.


</doc>
<doc id="624" url="https://arz.wikipedia.org/wiki?curid=624" title="فاروق الاول">
فاروق الاول

الملك فاروق الاول ملك مصر و السودان ( القاهره ، 11 فبراير 1920 – روما ، 18 مارس 1965)، عاشر حكام مصر من اسرة محمد على و الملك قبل الاخير لمصر و السودان. بعد ما ابوه الملك فؤاد الاول ماغير نظام وراثة عرش مصر فى 13 ابريل 1922 اتلقب فاروق رسمياً بـ " حضرة صاحب السمو الملكى الامير فاروق " و " امير الصعيد ". و بعد ما قعد على عرش مصر بقى لقبه الرسمى " حضرة صاحب الجلالة الملك فاروق الاول ، ملك مصر و السودان و صاحب النوبة ودارفور و كوردوفان ".

الملك فاروق مسك الحكم فى 28 ابريل سنة 1936 بعد وفاة ابوه الملك فؤاد الاول و اتنازل عن الحكم فى 26 يوليو سنة 1952 لابنه الملك احمد فؤاد التانى بعد انقلاب الظباط الاحرار عليه.

اخته الاميره فوزيه كانت امبراطورة ايران من سنة 1941 لسنة 1945 فى فترة جوازها من محمد رضا بهلوى شاه ايران.

فاروق الاول اتوفى فى منفاه فى ايطاليا سنة 1965.

اتولد فى 11 فبراير سنة 1920 و بقى ولى العهد و هو لسه صغير فلقبه ابوه بـ " امير الصعيد ". لما اتوفى ابوه فؤد الاول فى 28 ابريل 1936 كان فاروق عنده ستاشر سنه و بالتالى قاصر ، فإتشكل مجلس وصايه استمر لغاية الشيخ محمد مصطفى المراغى ماطلع فتوى بحساب عمره بالتاريخ الهجرى و اتوج ملك فى 29 يوليه سنة 1937.
الملك فاروق اتجوز مرتين، المرة الاولانية و هو عندة 18 سنة اتجوز من واحدة من بنات الباشاوات اسمها صافيناز ذوالفقار اللى بعد الجواز غيرت اسمها ل الملكه فريده و جابو تلت بنات: الاميره فريال و الاميره فوزيه و الاميرة فاديه. فاروق كان تحت ضغط كبير لانه ماخلفش ولى للعهد و كمان بسبب المشاكل اللى بينه و بين مراته فريده فطلقها سنة 1948. الطلاق دا زعل مصريين كتير اللى بيقدسو الحياة الزوجية بشكل عام و خرجت مظاهرات كبيرة بتندد بالطلاق دا. تاني مرة اتجوز فيها الملك فاروق كان من واحدة من الشعب اسمها ناريمان صادق سنة 1951 وجابو ابن سموه احمد فؤاد التانى اللى بقى ملك مصر بعد كدا لما ابوه اتنازله عن الحكم. ناريمان مشيت من مصر مع فاروق على ايطاليا فى 26 يوليه 1952 و اتطلقو سنة 1954 . فى واحده ست طليانيه اسمها إيرما مينوتولو رافقت الملك فاروق فى المنفى و بعد ما مات قالت انهم كانو متجوزين بس مفيش دليل يثبت ان فاروق اتجوز لتالت مره.

فاروق الاول هو ابن الملك فؤاد الاول و حفيد محمد على باشا باني و مؤسس مصر الحديثة ، كمل تعليمه فى الاكاديمية الملكية العسكرية فى انجلترا ومسك الحكم وهو عنده 16 سنة تحت مجلس وصايه ، واول ما اتوج عمل خطاب للشعب فى الراديو و دي كانت اول مرة فى مصر ان الملك يوجه فيها خطابه للناس بشكل مباشر. سنين حكم الملك فاروق كانت صعبة بسبب الحرب العالميه التانيه و الاحتلال الانجليزي و المخابرات الالمانية و القوى الوطنية المصرية. كل العوامل دى اثرت على اداءه كملك و غيرت مشاعر المصريين ناحيته من حب جارف لاتهام بالعماله و خصوصا بعد خلافه مع حزب الوفد اللى كان حزب الاغلبية فى مصر فى الوقت ده.

اتعرض فاروق لحوادث مهمه فى فترة حكمه، كان منها محاصره عسكر المحتلين الانجليز لقصر عابدين يوم 4 فبراير 1942 و ارغمو فاروق على تكليف مصطفى النحاس بتشكيل وزاره او يتنازل عن العرش ، اتعرفت الواقعه دى بـ حادثة 4 فبراير. الحادثه التانيه كانت مدبحة البوليس فى الاسماعيليه اللى كانت من نتايجها حريقة القاهره اللى عجلت بنهاية عهد فاروق.

الحادثه التالته اتعرفت بإسم " حادثة القصاصين " و دى حادثه اتعرض ليها فاروق يوم 15 فبراير 1943 و هو سايق العربيه بسرعه وهو راجع من رحلة صيد ، العربيه دى كانت هديه ليه من هيتلر. و هو سايق اعترضته مقطوره عسكريه انجليزيه و عمل حادثه كان حا يموت فيها.

فى سنة 1948 اتعرض نظام حكم الملك فاروق لرجه كبيره بعد تعرض الجيش لهزيمه فى حرب فلسطين و حصلت مدبحة الاسماعيليه فى 25 يناير سنة 1952 و بعدها حريقة القاهره. انتشر الفساد فى مصر و اتدهورت الاحوال السياسيه و انتهكت الحريات بدرجه كبيره لدرجة ان الكتاب كانو خايفين ان الملك يغتالهم ، الملك فاروق نفسه كانت سمعته فى مصر فى حالة تدهور ، ده مع وجود قوات اجنبيه محتله لمنطقة قناة السويس و بتتحكم فى الشئون المصريه. مصر كان فيها حالة غليان و كان واضح انها مقبله على تغيير.

فى يوم 23 يوليو سنة 1952 ، والملك فاروق بيصيف فى اسكندريه ، حصل فى القاهره انقلاب عسكرى من مجموعة ظباط شبان برتب عسكريه صغيره. الظباط دول كانو كونو حركه جوه الجيش اسمها حركة الظباط الاحرار بقيادة جمال عبد الناصر وتحت القيادة الصورية للوا محمد نجيب ، طلبوا من الملك طلبات كان منها عدم الغاء انتخابات نادى الظباط اللى كانوا كاسبانين فيها و شوية مطالب متعلقة بالجيش ، حقق لهم الملك مطالبهم و بعدين راحوا طالبين منه فى الاخر التنازل عن العرش لابنه احمد فؤاد التانى. وافق الملك على التنازل و قدم تنازل على العرش نصه :

" امر ملكي رقم 65 لسنة 1952

نحن فاروق الاول ملك مصر والسودان

لما كنا نتطلب الخير دائما لأمتنا ونبتغي سعادتها ورقيها

ولما كنا نرغب رغبة أكيدة فى تجنيب البلاد المصاعب التي تواجهها فى هذه الظروف الدقيقة

ونزولا على إرادة الشعب.

قررنا النزول عن العرش لولي عهدنا الامير احمد فؤاد وأصدرنا امرنا بهذا الى حضرة صاحب المقام الرفيع علي ماهر باشا رئيس مجلس الوزراء للعمل بمقتضاه .

صدر بقصر رأس التين فى 4 ذي القعدة 1371 هـ (26 يوليو 1952) ".
الظباط اعلنوا الجمهوريه المصريه و سقوط الملكيه و انطرد الملك فاروق من مصر على ايطاليا فى 26 يوليو سنة 1952 . وقدم اللوا محمد نجيب اعتذار عن قلة ذوق جمال سالم و هو بيودع الملك على يخت المحروسة.
و ضربت المدفعية 21 طلقة تحية للملك اللى فضل انه يتنازل عن الحكم حفاظاً على حياته و لمنع اراقة الدماء.

فى 26 يوليه 1952 فاروق مشى من مصر على ضهر يخت " المحروسه " اللى قاده جلال علوبه ، و ده كان نفس اليخت اللى غادر بيه الخديوى اسماعيل جده لما اتعزل ، و اتعهد فاروق بترجيع اليخت لمصر اول ما ينزل منه فى نابولى. و ضربت المدفعيه واحد و عشرين طلقه تحيه للملك فاروق اللى بمغادرته مصر.

فضل الملك فاروق بره مصر لحد ما مات سنة فى 8 مارس 1965 .

بعد خروج الملك فاروق من مصر اتنشرت معلومات عن حقيقة ثروته. غير المجوهرات و الكنوز و القصور اللى ورثها ورث عن ابوه الملك فؤاد 15 الف و 400 فدان و فى نهاية حكمه اتضخمت فدادينه لغاية مابقت 96 الف فدان. الأوراق الرسميه بتاعة الثورة قالت ان عدد الفدادين اللى اتصادرو منه كانو 48 الف فدان. ده غير اللى اخده من رجال الاعمال و اصحاب المصانع كان منها 18 الف سهم فى شركة سعيدة. موازنة الدوله المصريه بتاعة 1951-1952 كانت المخصصات الملكيه فيها مليون و 315 الف و 961 جنيه ، و ده مبلغ ضخم بحسابات اياميها ، المخصصات الملكيه دى اتوزعت بالطريقه دى : 115 الف جنيه مصاريف تكييف هوا القصور الملكيه ، و 70 الف جنيه لثكنات الحرس الملكى ، و 20 الف جنيه لتعديل مطبخ قصر القبه ، و 174 الف جنيه لصيانة جناين القصور الملكيه . .

املاك الملك فاروق اتصادرت فى سبتمبر 1953 و اتصادرت ممتلكات اسرة محمد على فى نوفمبر فى نفس السنه. و اتباعت حاجات كتيره من الممتلكات فى مزادات علنيه اعتبرت كارثيه لإنها اتسببت فى ضياع كنوز كتيره .

اتوفى فاروق الاول فى ايطاليا فى 18 مارس سنة 1965 بعد ما اكل عشا دسم فى مطعم إيل دى فرانس المشهور فى روما.

اتقال بعد كده انه اغتيل بالسم على ايد ابراهيم البغدادى بتكليف من جمال عبد الناصر اللى رفض تنفيذ و صيته الوحيدة انه يندفن فى مصر لكن البغدادى نفى الموضوع. الرئيس انور السادات سمح بدفن رفاته فى مقابر عيلة محمد على فى جامع الرفاعى ، و كمان سمح لابنه الملك احمد فؤاد التانى انه يجيب مراته علشان تولد فى مصر.

فى سنة 2007 عرضت قناة الـ ام بى سى مسلسل اسمه (الملك فاروق) و قام فيه بدور الملك الممثل السورى تيم الحسن و اللى عرض لاول مرة صورة متوازنه للملك بعد سنين كتيره من التشويه المتعمد اللى قام بيه التلفزيون و السينما المصريه لاسباب سياسيه ( زي مسلسل رد قلبى و فيلم امراة هزت عرش مصر ).المسلسل دا حقق نجاح كبير فى مصر و براها ورد الاعتبار لفاروق الاول و صور نواحي انسانيه فى حياته. المسلسل خلى ناس كتيره تقرأ عشان تفهم ايه اللى حصل فعلا فى الفترة دى ، لدرجة ان فيه ناس ، رغم كل الفساد اللى ساد مصر قبل الثوره ، عبرت عن اشتياقها لرجوع الملكيه واسرة محمد على الالبانيه لحكم مصر.


فاروق الاول




</doc>
<doc id="627" url="https://arz.wikipedia.org/wiki?curid=627" title="فرج فوده">
فرج فوده

فرج فوده ‏(‏ دمياط، 20 اغسطس, 1945 - القاهره، 8 يونيه, 1992) كان كاتب مصري مهم و مفكر و صحفي و كمان ناشط فى حقوق الانسان ومنادي بالسيكولارية و الدولة المدنية و الوحدة الوطنية للمصريين بغض النظر عن دينهم.

واخد الدكتوراه بتاعته فى الاقتصاد الزراعي من جامعة عين شمس.

فرج فوده كان عضو فى حزب الوفد الجديد لحد ما استقال سنه 1984 لما اتحالف الوفد ويا الاخوان المسلمين فى انتخابات مجلس الشعب لأنه بيعتقد إن الإخوان بييضروا الديمقراطية والوحدة والوطنية.

فرج فودة اتقتل بالرصاص بعد تحريض جبهة علماء الازهر عليه و اتهامه بالردة و وجوب قتله فى بيان ليها فى جريدة النور سنة 1992 و الشيخ عمر عبد الرحمن صاحب فتوى قتل "فودة".

فى التحقيق مع القاتل سأله المحقق : ليه قتلت فرج فودة؟ فرد المتهم: إكمنه كافر، فسأله المحقق: من انهو كتاب من كتبه عرفت إنه كافر؟ فرد القاتل: أنا ماقريتش كتبه . فسأله: إزى ؟ فرد: أنا مابعرفش لا أقرا و لا أكتب.

اتشهر فرج فودة بمقالاته الحادة اللى انتقد فيها التطرف الاسلامي و عارض فيها الدولة الاسلامية و طالب بوقف سلطة رجال الدين على الدولة خاصة الشئون الدنيوية.
فرج فودة اتميز بالذكاء الشديد اللى مكنه من انه يعارض الفكر اللى بتقوم عليه نظريات الجهاد و خصوصا صراعه مع الغزالي و محمد عمارة وعبد الحميد كشك اللى كفروه على الرغم من انه فى كل كتبه و مقالاته كات بيأكد اسلامه و كان بيقول ان صراعه مع الاسلاميين صراع سياسي مش صراع ديني.

وكمان صراع مع الشيخين صلاح ابو اسماعيل وعمر عبد الرحمن المسجون دلوأتي فى امريكا.

كمان صراعات مع كتير من الكتاب الاسلاميين فى مصر زي فهمي هويدي. وعارض جامد افكارهم اللى بتدعو لاقامة دولة مش علمانية فى مصر.

الساعة سبعة الا ربع و هو خارج من مكتبه فى مدينة نصرو معاه ابنه الصغير وواحد صاحبه, هجم عليه اتنين من الجماعة الاسلامية راكبين موتوسيكل و فتحو عليه النار من رشاش الي و بعديها اتنقل للمستشفى و مات بعديها بست ساعات.
الشيخ الازهري محمد الغزالي اعلن ان قتل المرتد مش غلط و قال ان قتل فرج فوده هو تطبيق لحد القتل للمرتد لان الامام فشل فى تطبيقه.




</doc>
<doc id="628" url="https://arz.wikipedia.org/wiki?curid=628" title="فرنسا">
فرنسا

فرنسا ( ; الجمهوريه الفرنساويه, République française )‏ موجودة فى غرب اوروبا و بتطل على البحر المتوسط فى الجنوب و بحر الشمال و القنال الانجليزي فى الشمال و من نهر الراين فى الشرق لحد المحيط الاطلانطي فى الغرب.

فرنسا ليها حدود مع الدول دى: بلجيكا،لوكسيمبورج، المانيا، سويسرا، ايطاليا، موناكو، أندورا و اسبانيا.

فرنسا كانت من اكبر القوى الاستعمارية فى العالم من اول القرن السبعتاشر و لحد القرن التسعتاشر و قدرت تبنى لنفسها واحدة من اكبر الامبراطوريات فى الدنيا من غرب افريقيا ولحد جنوب شرق اسيا و سابت تاثير كبير جدا على ثقافة الشعوب اللى احتلتها. فرنسا دلوقتي دولة ديموقراطية و علمانيه رئاسية و اقتصادها سادس اكبر اقتصاد فى العالم و بيزورها فى السنة الواحدة 82 مليون سايح و طلبة من جميع أنحاء العالم و ده لارتفاع مستوى التعليم فى الجامعات عندهم وهي من الدول اللى اسست الاتحاد الاوروبي. 
فرنسا قوة نووية وواحدة من الدول الخمسة اللى ليها عضوية دايمة فى مجلس الامن 
العاصمة بتاعة فرنسا هى پاريس ورئيسها دلوقتي هو فرانسوا أولاند واللغة الرسيمة ليها هى الفرنساوى ومساحتها 674,843 كيلو متر مربع وبكده تكون اكبر دولة فى الاتحاد الاوروبي فى المساحة وعدد سكانها 64.5 مليون.

فرنسا هى أكبر دولة فى الاتحاد الأوروبى من ناحية ، و تالت أكبر دولة فى أوروبا بعد روسيا و اوكرانيا و تانى أكبر دولة فى أوروبا لو اتحسسبت أراضيها اللى بره الاتحاد الاوروبي. فرنسا كانت قوة رئيسية ليها نفوذ قوي واقتصادى و ثقافى و عسكرى و سياسى.

اسبانيا ابتدت الحرب ضد الجمهوريه الفرنسيه الاولى اللى قامت بعد ما الثوار الفرنساويين شالو الملك لويس الستاشر من الحكم و اعلنو فرنسا جمهوريه و بعدين فى سنة 1793 اعدموه بالجيلوتين , الملك لويس الستاشر كان من عيلة البوربون اللى بتحكم اسبانيا. فى سنة 1794 أعلنت بريطانيا و البرتغال الحرب على اسبانيا . و فى سنة 1799 نابليون استولى على السلطة بعد ما عمل انقلاب برلمانى بدعم الشعب و الجيش و استفاد من الخلافات بين كارلوس الرابع ملك اسپانيا و ابنه فرناندو. سنة 1805 فى معركة ترافالجار هزم أسطول بريطانيا العظمى أسطول فرنسا و اسبانيا و ده كان نهايه لسيادة الاسبان فى البحار العالمية لصالح بريطانيا العظمى بسبب الحالة الاقتصادية الكارثية و اسباب تانيه إتخلى ملك اسبانيا عن العرش لصالح اخو نابليون جوزيف بونابرت. من اهم الاسباب دى ان معاهدة فونتينبلو بين نابليون و جودوى اتسببت فى اعلان الحرب ضد بريطانيا و البرتغال و دخول القوات الفرنساوية شبه الجزيرة علشان غزو البرتغال لكن بدل من غزو البرتغال احتل الفرنساويين القلاع الإسبانية. مفاجأة الغزو الفرنساوى اتسببت فى تخلى الملك الاسبانى لصالح اخو نابليون جوزيف بونابرت.نابليون خلى اخوه ملك اسبانيا و اداله لقب ملك اسبانيا و انديز (مستعمرات اسبانيا فى امريكا الاتينيه).

الاسپان ماكانش عندهم اى احترام لجوزيف بونابرت, و إبتدا شعب مدريد انتفاضه قوميه ضد الجيش الفرنساوى يوم 2 مايو 1808. و ده مثل بداية حرب الاستقلال الإسبانيه اللى استمرت خمس سنين. صدر فى 19 مارس سنة 1812 اول دستور اسبانى, واحد من اول الدساتير فى العالم, بعد هزيمة قوات نابليون سنة 1813 رجع فرناندو السابع ملك اسپانيا لعرش اسبانيا و لغى دستور 1812 والقوانين الدستوريه و لغى قانون سلالة البوربون اللى منع الستات من انهم يتولو الحكم الملكى., واتولت بعده بنته الكبيره من مراته الرابعه ماريا كريستينا.

فرنسا ليها حدود مع بلجيكا،لوكسيمبورج، المانيا، سويسرا، ايطاليا، موناكو، أندورا و اسبانيا. اسبانيا بتشارك فرنسا فى السياده على جزيرة الفزان فى مصب نهر بيداسا.


</doc>
<doc id="629" url="https://arz.wikipedia.org/wiki?curid=629" title="فرانكفونى">
فرانكفونى


</doc>
<doc id="630" url="https://arz.wikipedia.org/wiki?curid=630" title="فرانكيا">
فرانكيا

فرانكيا بتتسمى كمان الامبراطوريه الفرانكيه هى المنطقه اللى سكنها و حكمها الفرنك ( الفرنج ) من القرن التالت للقرن العاشر . كتير بيتقال عليها الامبراطورية الفرانكيه , او مملكة الفرانك , او ارض الفرانك. فى

الممالك الفرعية الفرنكية بمرور الوقت كانت كتيره ,لكن كلمة فرنكيا فى الاخر بقت بتشير لمملكة فرعية واحدة و هى مملكة أوستراسيا ، تتركز على نهر الراين, و احيانا كلمة فرنكيا تشمل مملكة نيوستريا شمال لوار وغرب السين ايضا، ولكن بمرور الوقت إنحصرت تسمية فرنكيا فى منطقة حوض السين حوالين باريس ، و دلوقتى منطقة حوض السين حوالين باريس اسمه إیل-دو-فرانس - Île-de-France و هو الاسم اللى جه منه اسم مملكة فرنسا كلها.

كان نظام حكم الامبراطورية يعتمد على تقسيم المملكة لممالك فرعية ، أكبر عملية توسيع الامبراطورية الفرنكية تحت حكم كارل مارتل و ابنه بيبين القصير و ابنه شارلمان بين الاب والابن والحفيد كان فيه حملات مستمرة علشان توسيع الامبراطورية و اكبر اتساع تم اوائل القرن التاسع

اول تسمية فرنكيا فى اللاتينى متسجله من اوائل القرن التالت . فى الوقت ده وصفت منطقة شمال وشرق نهر الراين ، تقريبا فى المثلث بين أوتريخت ، بيليفيلد ، و بون. و دى كانت اراضى القبايل الفرنكيه الساليان و السيكامبرى و التشاماڤى و التشاتوارى و البروكتيرى و اليوسيبيتس و الأمبسيڤارى. شويه من القبايل الفرنكيه دى زى الساليان و السيكامبرى كان ليهم أراضى فى الامبراطورية الرومانية , و كانت بتدى قوات عسكريه للقوات الرومانية على الحدود.

فى 357 دخل ملك الساليان الامبراطورية الرومانية واستولى على أراضى هناك بصفة دايمة منحهاله بمعاهدة جوليان المرتد اللى اضطر التشاماڤى يرجعو ل هامالاند, لكن منح قبيلة الساليان الفرنكية صفة الحليفة (foederati) فى توكساندريا حسب ما قال أميانوس مارسيلينوس.

زى مااراضى القبايل الفرنكيه اتوسعت معنى "فرنكيا" وسع معها. رغم إن كتير من ملوك الفرنك اللى كانو عايشين على الاراضي الرومانية زى باوتو و اربوجاستيس كانو فى صف الرومان ، ملوك غيرهم من الفرنك زى مالوباودس كانو نشيطين على الاراضى الرومانية لأسباب تانيه.بعد سقوط اربوجاستيس
نجح ابنه ارجيوس فى بداية وضع حكم وراثى فى تراير .بعد سقوط نظام مغتصب الحكم قسطنطين التالت بعض الفرانكس اىًد مغتصب الحكم يوڤينوس (411). رغم يوڤينوس إتقتل 413 , ماقدرتش الامبراطورية الرومانية تدير اراضيها فى فرنكيا او تعتبرها جوه حدودها.

ملك الفرنك ثيودومير أعدمه الرومان بحد السيف ,لكن بدون فايده.


</doc>
<doc id="632" url="https://arz.wikipedia.org/wiki?curid=632" title="فهد">
فهد

الفهد (‏ leopard; ‏ Panthera pardus)‏‏ هو حيوان كبير بياكل لحوم من فصيلة السنوريات و هو عضو ف عيلة القطط.
الفهد حيوان مفترس و هو قط من بين الاربع قطط الكبيره (النمر - الاسد - الفهد - التشيتا).


</doc>
<doc id="633" url="https://arz.wikipedia.org/wiki?curid=633" title="فيسبوك">
فيسبوك

الفيس بوك ( facebook;‏ "face+book") هوا سايت إجتماعي, و أى حد يقدر يشترك فيه عشان يضيف اصحابهُ و قرايبهُ عليه و يتواصل معاهم, و يشترك فى الجروپات السياسيه و حقوق انسان و دينيه و ثقافيه و جروپات تانيه بـ كل الإهتمامات.

الموقع ده أمريكانى و عملهُ شاب جامعى اسمه مارك زوكربيرج سنة 2004, عشان يساعد الطلبه الجامعيين على انهم يتواصلو مع بعض بـ سهوله. بعد كده الموقع إتشهر جداً, لحد ما بقى عالمي. موقع الفيس بوك موجود بـكل اللغات تقريبا .



</doc>
<doc id="636" url="https://arz.wikipedia.org/wiki?curid=636" title="قاسم امين">
قاسم امين

قاسم امين ()‏ ‏( 1 ديسمبر ‏1863 - 23 ابريل 1908) كان من مؤسسين الحركة الوطنيه المصريه و جامعة القاهرة , اشتهر بإنه زعيم الحركة النسائية فى مصر
فيه اختلاف على جنسية والده يعني فيه ناس بيقولوا كۏردي و ناس تانيه بتقول انه عثماني بس امه مصريه
اتولد فى صعيد مصر بالتحديد فى طُرة. اخد ليسانس الحقوق سنة 1881 اشتغل شوية محامي بعد كدة راح فرنسا ودرس القانون فى جامعة مونبلييه.
ولما رجع كان متاثر بمجتمع فرنسا وحرية التفكير هناك وشاف ان فيه عادات فى مصر مش اساسها الاسلام وكان من مؤيدين محمد عبده. وكان بيكتب فى جرنان المؤيد عن المجتمع المصري ومشاكله.
بعد مارجع قاسم امين من فرنسا الف كتاب اسمه المصريون رد فيه علي تهم الدوق داركور للمصريين بالتخلف فى العادات الاجتماعيه اللى بتفرق بين الراجل والست، و الغريب انه فى الكتاب ده دافع عن الحجاب، وفصل الراجل عن الست، وحاول تبرير عادات المجتمع الشرقي التقليديه. 
لكنه بعد اقامته فى مصر بفتره حضر صالون ثقافي لاميره اسمها نازلي فاضل، كان بيحضره مثقفيين و مفكريين فى المجتمع المصري ساعتها، والظاهر انه تآثر بشخصيه نازلي فاضل لانها كانت امرآه متعلمه و مثقفه بس ملتزمه بالدين والاخلاق فى نفس الوقت. و من ساعتها غير اراءه وكتب فى مواضيع تحرير و تعليم المرآه، وشاف ان فيه عادات فى مصر مش اساسها الاسلام.

كان من مؤيدين للشيخ محمد عبده و كان بيكتب فى جرنان المؤيد عن المجتمع المصري ومشاكله

اهتمام قاسم امين بوضع الستات فى مصر كان عشان هو شايف ان الست هى اسا المجتمع وتطويرها هو تطوير المجتمع فاهتم بتحرير المرأة وقصاد دة كان عليه هجوم عنيف جدا والدنيا اتقلبت عليه واتهموه انه بيدعو للانحلال نتيجة عيشته برّة وعمل كتاب اسمه تحرير المرأة اتكلم فيه عن الحجاب والطلاق والجواز باكتر من واحدة وقال ان الست لازم تخرج للمجتمع ويكون ليها الحق فى التعليم
وكان بيهتم بالاسلوب عن المظهر يعني كان بيقول مش مهم الست تبقى محجبة لكن المهم تصرفاتها وطريقة مشيتها.
بعد كتابه الاول تحرير المرآه اتعرض قاسم امين لهجوم عنيف من الصحافه والرآي العام، ولكنه ماتراجعشي عن اراءه و بعدها بسنه واحده نشر كتابه التاني المرآه الجديده، اللى اصر فيه علي منهج تحديث وضع المرآه و نظره المجتمع ليها
دة غير انه عمل كتاب تاني اسمه "اسباب ونتايج وأخلاق ومواعظ" عن المجتمع المصري بردو
وكمان كان بيدعو لتحرير العربي من التكلف والسجع وعلامات الاعراب لكن محدش سمعله والحكاية نامت
قاسم امين كان وكيل للنائب العمومي لمحكمة مصر المختلطة وبعدها بقى مستشار فى محكمة الاستئناف
قاسم امين مات 23 ابريل سنة 1908 , رثاه عدد من الشعرا الكبار زى حافظ ابراهيم و خليل مطران


</doc>
<doc id="637" url="https://arz.wikipedia.org/wiki?curid=637" title="قاموس">
قاموس

القاموس هو كتاب مكتوبه فيه كلمات لغة معينه تبع الترتيب الألفابيتى ، مع التعاريف و النطق و معلومات تانيه بنفس اللغه ؛ او كتاب فيه كلمات لغة معينه مكتوبه حسب الترتيب الألفابيتى مع معانيها بلغه تانيه.


</doc>
<doc id="638" url="https://arz.wikipedia.org/wiki?curid=638" title="قبرص">
قبرص

قبرص ( Κύπρος‏ |Kýpros|‏; ‏‏ Kıbrıs) : هيه دوله متكونه من جزيره واحده فى شرق البحر الابيض المتوسط جنب الشام ، اسمها الرسمي جمهورية قبرص .

قبرص هى تالت اكبر جزيرة فى البحر الابيض المتوسط و من اشهر المناطق فى العالم اللى بيزورها السياح (حوالي 2.4 سايح فى السنة)وهي استقلت عن بريطانيا سنة 1960 و بقت عضو فى الاتحاد الاوروبي فى 1 مايو 2004.

سنة 1974 و بسبب التوتر و العنف اللى كان بين القبارصة اليونانيين و القبارصة الاتراك حاول القبارصة اليونانيين يعملو انقلاب و ينضمو بالجزيره لليونان ، توركيا ردت بانها غزت الجزيرة و احتلت التلت الشمالي منها و اعلنتها جمهورية مستقلة بس مافيش حد اعترف بالجمهورية دي غير توركيا و دلوقتي فى مباحثات علشان الجزيرة ترجع تتوحد تاني و خصوصا بعد الجزء اليوناني منها انضم للاتحاد الاوروبي.

عاصمة قبرص هى نيكوسيا واللغة الرسمية هى اليونانى و التوركى.

قبرص مساحتها 9,251 كم و عدد سكانها 788,457 انسان.



</doc>
<doc id="639" url="https://arz.wikipedia.org/wiki?curid=639" title="مصر القديمه">
مصر القديمه

مصر القديمه هى مصر وحضارتها و ثقافتها اللى اتشكلت زمان فى منطقة وادى النيل فى شمال شرق افريقيا.

قدماء المصريين هما المصريين القدام ، عنصر ميديترينيانى ( بحر متوسطى ) دخلوا منطقة وادى النيل فى العصور القديمه و استقروا فيها حوالين نهر النيل و اسسو حضارة عظيمة عمرها اكتر من خمس-ت-الاف سنة. الحضارة دي بدات تقريا سنة 3150(ق ع ح ) بعد توحيد شمال و جنوب مصر فى دولة واحدة مركزية استمرت شامخة لمدة تلات-ت-الاف سنة.

عدا تاريخ مصر القديمة ب تلات مراحل استقرار(المملكة القديمة و المملكة الوسطانية و المملكة الحديثة ) و فترات انهيار قصيره بين المراحل التلاتة دي.بعد انهيار المملكة الحديثة دخلت مصر فى حالة انهيار مستمرةاتميزت بالاحتلال الاجنبي لارض مصر.

انتهى حكم الفراعنة رسمى لمصر سنة 31(ق ع ح)بعد معركة اكتيوم البحرية اللى انهزمت فيها كليوباترا ملكة مصر و اخر الفراعنة و بعديها احتل الرومان مصر و حولوها لاول مرة فى تاريخها لمجرد مقاطعة او اقليم تابع الامبراطورية الرومانية.

ازدهرت الحضارة المصرية القديمة بسبب سيطرة المصريين على الطبيعة اللى حواليهم، يعني لما مثلا قدروا يطوروا نظام الري، كان عندهم فايض كبير جدا فى الحبوب و المحاصيل اللى امن لمصريين القدام درجة من الاستقرار الاجتماعي و التطور و الابداع الثقافي.
الغنا و الاستقرار الاجتماعي مكن الادارات المصرية من الصرف على مشاريع كبيره زي استخراج المعدان من وادي النيل و الصحراء اللى حواليه، اختراع الابجدية الهيروغليفيه ، تشييد المعابد و القصور و المقابر و الاهرامات، ازدهار التجارة من الشعوب المجاورة، تكوين جيش قوي و هزيمة اعداء مصر. كل دا كان دليل على مستوى التطور اللى وصل ليه المصريين القدام وخصوصا طبقة الكتاب و القادة الدينيين و الاداريين اللى كانوا بيشتغلوا فى تناغم تحت الحكم القوي للفراعنة اللى كانوا بدورهم رمز لوحدة المصريين القدام بشكل عام.

المصريين القدام اسسوا حضارة و تركو للبشرية كلها تراث عظيم لسة لحد دلوقتي محل تقدير كل العالم.

الدراسات الحديثه اللى عملوها علما المصرولوجيا فى جامعة اكسفورد بإستخدام " كربون 14 " على عينات من الاثار المصريه القديمه بينت إن تاريخ الدوله المصريه القديمه اقدم من اللى كان معروف، واتفقوا على إن تاريخ الدوله المصريه بدأ من الفتره ما بين 2691 و 2626 قبل الميلاد، و إن الدوله المصريه الحديثه بدإت ما بين 1570 و 1544 قبل الميلاد .

كتير من الانجازات اللى حققها المصريين شملت نظام الرياضيات ، والمحاجر ، والمسح و طرق البنا اللى سهلت بنا الاهرامات والمعابد والمسلات الضخمة ، و الخزف و الازاز و التكنولوجيا ، وعملية فعالة لنظام الطب ، وأشكال جديدة من الادب ، و نظم الرى و اساليپ الانتاج الزراعي ، واقدم معاهدة سلام.

كل الانجازات دى سابت لمصر ميراث دايم من : الفن والعمارة و الاثار و اتقلدت فى كل العالم ، و ألهمت خيال الكتاب والرحاله من قرون. الاحترام الجديد للحضارة المصرية وصل لبداية الحفريات الحديثة و للدراسة العلمية وتقدير أكبر لتراث المصريين الثقافي لمصر و العالم.

بحلول فترة أواخر العصر الحجرى مناخ شمال افريقيا بقى بصورة متزايدة حر و جاف ، ده اجبر سكان المنطقة على التركيز على طول وادى النيل ، و بعد ما كانو من البدو الصيادين اللى كانو عايشين فى المنطقة خلال العصر الجليدى حوالى 1.8 مليون سنة بقى النيل شريان الحياة فى مصر. فيضانات النيل الخصبة ادت البشر الفرصة لتطوير الاقتصاد الزراعى و استقرار أكتر فى التطور و فى المركزية فى المجتمع اللى بقى حجر الزاوية فى تاريخ الحضارة الانسانية.

فى سنة 2010 علماء المصرولوجيا فى جامعة اكسفورد عملوا دراسات بإستخدام " كربون 14 " على 211 عينة من الاثار المصريه القديمه و قدروا انهم يتوصلوا لإن تاريخ الدوله المصريه القديمه اقدم من اللى كان معروف واتفقوا على إن تاريخ الدوله المصريه بدأ من الفتره ما بين 2691 و 2626 قبل الميلاد ، و إن الدوله المصريه الحديثه بدإت ما بين 1570 و 1544 قبل الميلاد .

الفرعون كان هو الملك المطلق للبلد ، من الناحية النظرية على الاقل ، مارس السيطرة الكاملة على الارض ومواردها. الملك كانهو القائد العسكرى الاعلى ورئيس الحكومة اللى يعتمد على البيروقراطين من المسؤولين علشان إدارة شؤونه.

الماده الرئيسيه : اللغه المصريه القديمه

الماده الرئيسيه : الادب المصرى القديم

المصريين القدام كان عندهم اداب متنوعه منها الدينى و منها الجنزى و منها الدنيوى. لغتهم كانت مليانه بالتشبيه و الاستعاره و الجناس اللفظى. و الادب المصرى القديم من اقدم اداب العالم لكن ما وصلش للعصر الحديث الكتير منه لإنه كان متدون على ورق البردى اللى الزمن قضى عليه و اللى وصل منه ضاعت منه اجزاء. لكن اللى وصل بيبين إن الادب المصرى القديم كان ادب مميز و غنى بالمواضيع و الاساليب الفنيه وانه كان بيجمع بين القصه و القصيده و الملحمه و موضوعاته كانت بتتراوح مابين اشعار الحب و التأمل الصوفى و الاداب العامه و حكايات الابطال. فى الادب الدينى المصرى كان فيه اناشيد كتيره بتمجد الالهه و بتوصفها. من امثلة الادب الجنزى متون الاهرام ، و نصوص التوابيت ، و كتاب الاموات. و من أمثلة الادب الدنيوى حكايات و حواديت بديعه زى قصة خوفو و السحارين ، و البحار الغريق ،و الفلاح الفصيح ، و سنوهى ، و نصايح الوزير بتاح حوتب ، و الملكين مرى كارع و امنمحتب الاول ، و الحكيم امنمؤبى ، و " تحذيرات العراف ايبوود ، و " الملل من الحياه " . و جنب ده كان فيه الأغانى الجميله المليانه عواطف و حب و التمثليات الشيقه زى تمثيلية حياة اوزوريس ، و تمثيلية صراع حورس و ست.

العماره المصريه القديمه هى نظام البنا المصرى فى العصور الفرعونيه ، بتتسم بالمعابد و المقابر الراسخه ، و الحيطان السميكه اللى مافيهاش فتحات كتيره ، و اللى بتغطيها رسومات و نقوش و كتابات هيروغليفيه ملونه. طراز البنا المصرى القديم فيه مهابه و عظمه و بيأثر فى نفس اللى بيشوفه. من اشهر العماير دى الاهرامات و معبد الكرنك و الدير البحرى معبد ابو سمبل.



</doc>
<doc id="640" url="https://arz.wikipedia.org/wiki?curid=640" title="قمل">
قمل

القمل ( أملة; lice, louse") ووالمصرين بيسموها "بيِّبة"،‏ حشرة صغيرة ملهاش جناح لونها رمادي وعندها 6 رجول حجمها ما بين نص مللي لتمانية مللي وفيه منها 300 نوع. الأمل يعيش طوال حياته على العائل ويتغذى على فضلات الجلد والافرازات الدهنية والدم. فيه 3 انواع بتهاجم الانسان: أمل الراس،أمل الجسم واللي بيبقى موجود فى الهدوم وقمل العانة ( pubic lice)‏.


</doc>
<doc id="641" url="https://arz.wikipedia.org/wiki?curid=641" title="كاترين التانيه ملكة روسيا">
كاترين التانيه ملكة روسيا

كاترين التانيه ملكة روسيا ( 2 مايو /21 ابريل) 1729 -- (17 نوفمبر/ 6 نوفمبر) 1796 امبراطورة روسيا لمدة 34 عاما ، من 28 يونيه سنة 1762 لحد وفاتها. . اتعرفت كمان بإسم كاترين العظمى ,قيصرة روسيا .


</doc>
<doc id="642" url="https://arz.wikipedia.org/wiki?curid=642" title="كارل اورف">
كارل اورف

<div style="direction:rtl; ">
كارل اورف (10 يوليه ، 1895 -- 29 مارس ، 1982) كان مؤلف موسيقى المانى، من اشهر اعماله كارمينا بورانا (1937)


</doc>
<doc id="643" url="https://arz.wikipedia.org/wiki?curid=643" title="كارمينا بورانا">
كارمينا بورانا

كارمينا بورانا مجموعة مخطوطات باللاتينى القديم اتخطت فى العصور الوسطى سنة 1280 و اتلاقت سنة 1803 فى دير بينيديكتبويرن فى ولاية بافاريا الخطوطات دى موجوده دلوقتى فى مكتبة الدوله فى ميونيخ فى المانيا . نصوص المخطوطات عددها 119 مخطوطه مكتوب فيها قصايد بتتكلم عن الخمره و الستات و الحب .

كارمينا بورانا او اغاني بويرن ( أغانى بيت صغير - دير بينيديكتبويرن) , بيتقال ان ترجمة "كارمينا بورانا" بالعربى هى "الترانيم العلمانيه" ، و هى كلها تقريبا نصوص مكتوبه بكلمات دارجه ، لاتينى والمانى او بالفرنساوى. و اللى كتبوها كانو طلبه و رجال دين من 1230 ، لما كانت اللغات اللاتينى و الفرنساوى مستعملين فى كل نواحى ايطاليا وأوروبا الغربيه عن طريق علما السفر و الجامعات و رجال الدين.

كارمينا بورانا ترجمة:موريس جلال ,القسم الاول من الكانتاتا


</doc>
<doc id="644" url="https://arz.wikipedia.org/wiki?curid=644" title="كارمينا بورانا(اورف)">
كارمينا بورانا(اورف)

كارمينا بورانا أنشودة اوبرا موسيقية خلابة الفها كارل اورف بين 1935 و 1936 و تستند ل 24 من القصايداسمها كارمينا بورانا من القرون الوسطى القرن الحداشر و القرن الاتناشر و اوائل القرن التلاتاشر. تحكى النصوص باللغة اللاتينية القديمة عن الخمرة و النساء و الحب جمع كارل اورف كارمينا بورانا. اسم كارمينا بورانا اللاتينى الكامل هو كارمينا بورانا : "اغاني : العلمانية لأغاني المطربين والجوقات سونغ ليكون جنبا الى جنب مع ادوات السحر والصور". كارمينا بورانا هى جزء من ، الموسيقية الثلاثية. افضل حركة معروفة هى القطعة الأولى (يا آلهة القدر) و تتكرر فى النهاية ., آه يا آلهة القدر, متغيرة أنت كوجه القمر, دورة أزلية من التألق و الشحوب .

اوبرا كارمينا بورانا بتجسد صراعات البشر, الخير والشر, والملايكة والشياطين, والحب والكراهية, والولادة والموت, والسعادة والألم, والحرب والسلام.,

كارمينا بورانا ترجمة:موريس جلال ,القسم الاول من الكانتاتا


</doc>
<doc id="645" url="https://arz.wikipedia.org/wiki?curid=645" title="كاموس">
كاموس

كاموس ( 1573 - 1570 ق.م ) ، ملك مصر و هو اخر ملوك الاسرة السابعة عشر التى كانت مدينة طيبة عاصمتهم.الملك كاموس هو ابن الفرعون سيقنن-رع الذي استشهد و هو يحارب الهكسوس ، كاموس استكمل مشوار والده و طارد الهكسوس إلى أن وصل مشارف عاصمتهم اواريس فى الدلتا لكنه استشهد قبل أن يقضى عليهم بالكامل و خلفه اخوه أحمس الاول مؤسس الأسرة الثامنة عشر و المملكة الحديثة الذي أكمل الحرب و طرد الهكسوس من مصر. كاموس ترك قصة كفاحه على وثيقتين ، إحداهما معروفة باسم لوح كرنافون و الثانية لوحه حجرية عثر عليها فى الكرنك سنة 1954.


</doc>
<doc id="646" url="https://arz.wikipedia.org/wiki?curid=646" title="كايلى مينوج">
كايلى مينوج

كايلى مينوج فنانه استراليه اتولدت فى 28 مايو 1968 ابتدت شهرتها فى أواخر تمانينات القرن العشرين من خلال دورها فى المسلسل التلفزيونى الاسترالى الجيران 1987 قبل ما ابتدت مسيرتها كمغنيه سنة 1987. اول اغنيه ليها لوكوموشان (تنقل) قضت سبع أسابيع رقم واحد فى استراليا

كايلى مينوج اشتهرت فى استراليا وفى اسيا ، واوروبا وبقت واحده من رموز الجنس و من اكتر المشاهير فى جيلها .

فى بلدها استراليا ، بعد ما رفضها بعض النقاد فى اول حياتها المهنيه ، كان ليها كتير من الانجازات المشهوده فى استراليا .

كايلى مينوج اصدرت البومها العاشر ، فى 27 نوفمبر 2007 ، و حصلت على وسام او بى اى "وسام الامبراطورية البريطانية" الموسيقى من ملكة المملكه المتحده فى 2007 للخدمات المقدمة لمساهمتها فى مجالات الموسيقى.

احتفلت كايلى مينوج بعيد ميلادها الاربعين فى 2008.


</doc>
<doc id="649" url="https://arz.wikipedia.org/wiki?curid=649" title="كرواتيا">
كرواتيا

كرواتيا (جمهورية كرواتيا) هيا دوله ف اوروبا بتطل على البحر المتوسط (البحر الادرياتيكي)والعاصمة بتاعتها هى زاجريب (زغرب).

كرواتيا عضو ف الاتحاد الاوروبى و اللغة الرسمية لكرواتيا هى الكرواتي اللى من مجموعة اللغات السلافية وعملتها الرسمية هى الـ (كونا).
كرواتيا كانت ضمن الاتحاد اليوجوسلافى من سنة 1918 و لحد ما استقلت عنها فى 25 يونيو 1991.

مساحة كرواتيا 56,594 كم مربع و فيها عشرين مقاطعه و ليها حدود مع سلوفينيا و المجر و صربيا و البوسنة و الهرسك و مونتي نيجرو.
سكانها كرواتيا كانو 4,290,612 حسب تعداد 2011.


</doc>
<doc id="650" url="https://arz.wikipedia.org/wiki?curid=650" title="كريم عبد العزيز">
كريم عبد العزيز

كريم عبد العزيز ممثل مصري (ولد فى 17 اغسطس 1975م) وهو ابن المخرج المصري محمد عبد العزيز وعمه هو المخرج عمر عبد العزيز.

اول ظهور له كان فى فيلم انتبهوا ايها السادة سنة 1978 وكان طفل صغير وقال جملة واحدة
وبعدها ظهر فى فيلم المشبوه مع عادل امام وسعاد حسني سنة 1981 وقام بدور ابن عادل امام.
وبردو ظهر فى سهرة درامية مع بوسي 
دخل معهد السينما وعمل كمساعد مخرج فى فيلم ”بخيت وعديلة (1)“
كريم عبد العزيز له اخت اسمها ياسمين و تزوج عام 2002 من صحفية اسمها سماح ولكنهم طلقوا فى اخر السنة.
تجوز ثانية فى سنة 2005 من هايدي سرور و هى ابنة هاني سرور ورزق ببنت اسمها ملك سنة 2006.


امرأة من زمن الحب (1998)
الهروب (2012) , وش تاني (2015)

حكيم عيون(2000)


</doc>
<doc id="651" url="https://arz.wikipedia.org/wiki?curid=651" title="مالطى">
مالطى

اللغه المالطى هى اللغه الاصليه بتاعة مالطا, و هى كمان واحده من اللغات الرسميه فى الاتحاد الاوروبى. اللغه المالطى قريبه من انواع العربى اللى كانت موجوده زمان فى سيسيليا و تونس و شمال افريقيا. نوع اللغه اللى فى تونس هو اقرب نوع للمالطى. المالطى هو اللغه الساميه الوحيده اللى بتتكتب بحروف لاتينى.

اللغه المالطى هى لغه ساميه منحدره من العربى السيسيلى,
اللى فى تاريخ مالطا كان متأثر باللغه السيسيلى, و الطليانى, و بتأثير اقل من الفرنساوى, و من قريب بالانجليزى. دلوقتى, الڤوكابولارى الاساسى (مع اللى اكتر حاجه بيستعمل و الكلام اللى ليه دلاله ‏) سامى, و مع عدد كبير من كلام سلف.
بسبب التأثير السيسيلى على العربى السيسيلى, المالطى عنده خصايص اتصال بلغات كتير و عادة بيتوصف بإنه لغه ليها عدد كلام سلف كتير.

على مر التاريخ, اللغه المالطى كانت بتتصنف بكزا طريقه, فيه شويه بيقوله ان اللغه الپونيك (Punic) كانت الاساس بتاع اللغه, بدل العربى السيسيلى,
فى نفس الوقت فيه تانيين بيعتقدو انها لغه بربرى,
و تحت حكم ايطاليا الفاشيّه, كانت بتعتبر لهجه من لهجات اللغه الطليانى.

المفردات المالطى متأثره تاريخى بـ نسبة 52% من الإيطالى و السيسيلى, 32% من العربى السيسيلى "(العربى-الصَقلّى)", 6% من الانجليزى, و الباقى من الفرنساوى.

سايت الBBC‏ بيقول الكلام اللى متاخد زى ما هو من الانجليزى هو 20% بس فيه مصادر تانية بتقول انهم 6% بس "(علشان فيه كلام لسه مادخلش قاموس اللغه المالطى, و لإن الناس فى مالطا بيتكلمو انجليزى كويس)".

قواعد المالطى فى الاساس متاخده من العربى السيسيلى, بس فى نفس الوقت طريقت الجمع بتاعة اللغات الرومانسى و الانجليزى بيبقو موجودين فى الكلام اللى متاخد منه.

سنة 1936, الحكومه المالطيه اعترفت باللغه المالطى و بقت هى و الانجليزى لغات رسميه فى مالطا. بس قبل ما يحصل كده بسنه, كان الطليانى هو اللغه الرسميه. النهارده فيه بتاع 330,000 شخص بيتكلم مالطى. و فيه كمان عدد مش قليل بيتكلم مالطى فى اوستراليا و امريكا و كندا.

الالف-به المالطى هى الالف-به اللى بيستعملوها عشان يكتبو المالطى, و الالف-به دى لاتينى و فيها شوية حروف مميزه:



</doc>
<doc id="653" url="https://arz.wikipedia.org/wiki?curid=653" title="كلم ماما">
كلم ماما

كلم ماما هوه فيلم مصري اتعمل سنة 2003 بطول عبلة كامل ومنة شلبي ومي عز الدين ومها احمد ودنيا عبد الله وحسن حسني واحمد زاهر وعمل الموسيقى التصويرية بتاعة الفيلم خالد حماد واللي عمل بردو اغنية الفيلم احنا شباب الجامعة


</doc>
<doc id="654" url="https://arz.wikipedia.org/wiki?curid=654" title="كليوباترا السابعه">
كليوباترا السابعه

كليوپاترا السابعة فيلوپاتور (محبة أبوها) - باليونانى: Κλεοπάτρα Φιλοπάτωρ -. (اتولدت 69 ق م – اتوفت 22 اغسطس 30 ق م)، كلمة كليوپاترا معناها كليو = مجد ، و پاترا = ابوها فيبقى الاسم معناه " مجد أبوها ". اشهر كليوباترا حكمت مصر و من اشهر ملكات التاريخ، اخر الملوك البطالمه. اتلقبت بـ " ملكة الملوك ".

بنت بطليموس الإتناشر و اخت بطليموس التلتاشر و بطليموس الاربعتاشر و ارسينوى الرابعه، حكمت مصر مع اخوها و جوزها بطليموس التلتاشر ثيوس فيلوپاتور من سنة 51 ق.م لغاية سنة 47 ق.م، لكن طردها من مصر سنة 49 ق.م، بس قدرت ترجع للحكم بعدها بسنة بمساعدة يوليوس قيصر، فقام صراع بينها وبينه انتهى بهزيمته بعد ما اتقتل او غرق، و إتجوزت هى اخوها بطليموس الأربعتاشر و حكموا مصر سوا. كليوباترا كانت مشهورة بالذكاء و الحكمة و اعتقد المصريين انها تجسيد للالاهه ايزيس.

مش معروف بالظبط مدى الجمال اللى اتمتعت بيه كليوباترا و التماثيل اللى بيتقال انها ليها مش مؤكد انها فعلاً تماثيلها ، و رسوماتها على المعابد زى معبد دندره و بورتوريهاتها على العملات مش واضحه المعالم بفعل الزمن . المؤرخين القدام ما أشاروش لجمالها لكن اشارو لجاذبيتها و من المؤكد انها كان فيها جاذبيه كبيره بدليل ان راجلين من اكبر رجالة زمنها ، هما يوليوس قيصر اللى خلفت منه ابن و ماركو انتونيو اللى اتجوزته و خلفت منه ولدين و بنت ، اتسحرو بيها و دابو فى حبها. المؤرخ اليونانى بلوتارك Plutarchus قال ان جاذبيتها ماكانتش فى جمالها لكن فى شخصيتها القويه و قدرتها على المناقشه بصوت موسيقى خلاب.

بعد وفاة ابوها بطليموس الاتناشر، حكمت كليوباترا مصر مع اخوها بطليموس التلتاشر، لكن فى سنة 48 ق.م اطاح بطليموس التلتاشر بكليوباترا بمساعدة و تحريض ديويكيتس و اخيلاس و استاذ الادب ثيودوتوس الخيوسى. اضطرت كليوباترا انها تسيب اسكندريه و تروح تقعد فى طيبه فى الصعيد لفتره لغاية ما سابت مصر كلها و راحت على سوريا (فى الأغلب فى بداية 48 ق.م) و قعدت هناك مستنيه اللحظه المناسبه لرجوعها مصر و قعادها على العرش اللى ضاع منها.

فى ليلة 10/11 يناير سنة 49 ق.م يوليوس قيصر عدى بجيشه نهر الروبيكون و بدأت الحرب الاهليه الرومانيه اللى اهم ابطالها كانو يوليوس قيصر و پومپيوس.

فى بدايات صيف 49 ق.م وصل ابن پومپيوس الكبير اسكندريه لطلب مساعدات عسكريه، البلاط البطلمى كان مدين لپومپيوس لإنه كان صاحب بطليموس الاتناشر ابو كليوباترا و وقف جنبه فى محنته لما اتطرد من مصر فى نهاية فترة حكمه الاولى. و عليه البلاط البطلمى مد پومپيوس بـ 500 من المحاربين الغاليين و الجرمان اللى كانو دخلوا مصر ضمن قوات جابينيانى اللى رجع بطليموس الاتناشر لحكم مصر بعد ما كان اتطرد. و على المحاربين دول مد البلاط پومپيوس بـ 50 سفينه حربيه اللى كان ليهم فضل فى انتصاره على سواحل ابروتى سنة 48 ق.م.

و كليوباترا بتجهز نفسها للرجوع لمصر على راس جيش و بطليموس التلتاشر مستنيها على الحدود بجيش وصل پومپيوس، اللى كان لسه مغلوب قدام قيصر فى سهول فارساليا، على راس قوه عسكريه بتتكون من 2000 محارب و نزل بيهم فى بيلوسيوم (الفرما) فى شمال شرق مصر قرب معسكرات جيش بطليموس التلتاشر. پومپيوس طلب من بطليموس التلتاشر المساعده. مساعدين بطليموس التلتاشر بعتو لپومپيوس يقولوله ان طلبه اتقبل لكن فى الحقيقه كانو بيدبرو لقتله. السبب فى كده انهم ما انش عاجبهم ان پومپيوس يدخل مصر فى الحرب الاهليه الرومانيه و يحولها لقاعده عسكريه او لساحة قتال بينه و بين قيصر. ثيودوتوس الخيوسى استاذ البلاغه و الادب نصح بقتله و قال: " لو اويناه حا نزعل قيصر، و لو مشيناه و علا نجمه فى يوم من الايام حا يحل علينا غضب روما. احسن حاجه نأويه.. و نقتله. لإن اللى يعضه الموت ما يقدرش يعض ".

اخيلاس و ظابط رومانى كان عايش فى مصر راحو لپومپيوس فى مركبه و قالو له يروح معاهم عشان يقابل بطليموس التلتاشر فلما دخل مركبتهم اتقتل (يوليه 48 ق.م) و اسرت السفن المصريه كذا سفينه من اسطول پومپيوس و قدرت سفن تانيه تهرب. بطليموس التلتاشر فى الوقت ده كان واقف على الشط بهدومه الملكيه بيدى اوامر و ارشادات.

لما سمع قيصر بقتل پومپيوس انتهز الفرصه و فى ظرف يومين رسيت مراكبه فى اسكندريه. قيصر كان معاه قوه صغيره بتتكون من حوالى 3.200 محارب و 800 فارس و كام سفينه حربيه. قبل ما ينزل قيصر من سفينته راح له ثيودوتوس و وراه راس پومپيوس و خاتمه عشان يرضيه و يقنعه بإن الموضوع خلص و مفيش داعى انه ينزل فى اسكندريه، لكن قيصر زعل و عيط على پومپيوس اللى كان جوز بنته و امر العسكر بالنزول. قيصر افتكر ان المصريين قتلو پومپيوس لإنهم بيأيدوه هو، و سؤ الفهم ده و نزوله فى اسكندريه اعتبروه المصريين اهانه لسيادة الدوله و ثار الاسكندرانيه و نددوا باللى بيحصل. لكن ده كمان ما اقنعش قيصر بإنه ياخد جيشه و يمشى. قيصر كان طبعاً عايز يستغل امكانيات مصر فى حربه و فى نفس الوقت كان عايز يلاقى حل لمشكلة الصراع بين بطليموس التلتاشر و كليوباترا و برضه ده كمان كان لمصلحته. قعد قيصر فى مصر و بعت يجيب قوات اضافيه من اسيا و عمل شوية جولات سياحيه فى اسكندريه و زار قبر الاسكندر الاكبر و مكتبة اسكندريه و اتناقش فى موضوعات فلسفيه.
قيصر طلب من بطليموس التلتاشر و كليوباترا انهم يروحوله عشان يلاقى لهم حل للإشكال اللى بينهم. بطليموس راح لقيصر لكن كليوباترا طلبت مقابلة قيصر بطريقه شخصيه عشان تشرح له قضيتها فى السر. و المقابله دى كانت بداية العلاقه الغراميه بين قيصر اللى كان عنده 52 سنه و كليوباترا اللى ما كانتش لسه كملت 22 سنه. بجمالها و ذكائها و ثقافتها وقعت كليوباترا يوليوس قيصر فى دباديبها فى مقابله واحده و خلته يبقى فى صفها ضد اخوها بطليموس التلتاشر و قرر انه يقعدها على العرش مع اخوها.

تانى يوم لما دخل بطليموس القصر و اكتشف اللى حصل جرى على بره و وقف قدام المحتشدين و قعد يصرخ انه اتخان و شال الاكليل الملكى من على راسه و رماه فى الارض، و بغض النظر عن اذا دى فعلاً كانت مشاعره التلقائيه او كان بيمثل دور درامى لقنه ليه بوثينوس اكبر عدو لكليوباترا، اللى عمله كان له تأثير كبير على المتجمهرين اللى حاولو يقتحمو القصر الملكى، لكن قيصر طلع و قرا بصوت عالى وصية بطليموس الاتناشر بإن ولاده الاتنين بطليموس التلتاشر و كليوباترا لازم يحكمو مع بعض، و بعد ما قرا الوصيه اكد ان الاتنين ملوك مشاركين فى الحكم.

اللى عمله قيصر بعد كده، و كان بسبب كليوباترا، ما كانش فى صالح روما حيث انه رجع قبرص لمصر بعد ما قعدت فى ايد الرومان عشر سنين، و نصب عليها بطليموس الاربعتاشر و ارسينوى اخوات بطليموس التلتاشر و كليوباترا.

بوثينوس اللى كان ضد وجود جيش رومانى فى مصر كان اكتر المناوئين لكليوباترا و حاول انه يعطل الصلح بينها و بين بطليموس التلتاشر و كان هو مخطط المناوشات اللى اتعرفت بإسم " الحرب السكندريه ". بوثينوس كان فاهم ان قيصر بقواته الصغيره اللى جه بيها اسكندريه كان فى موقف ضعيف، فاستدعى قوات الجيش الملكى لاسكندريه. القوه الضاربه بتاعة الجيش اللى كونه جابينانى كانت لسه فى بيلوسيوم تحت قيادة اخيلاس. لما عرف قيصر ان فيه قوات بتقرب من اسكندريه استغرب و لان قواته كانت صغيره استبعد فكرةدخول معركه ضد القوات دى بره اسكندريه و لما لقى ان محاولاته للتفاهم بالتفاوض فشلت راح واخد بطليموس التلتاشر و ارسينوى و بوثينوس رهاين و حجزهم فى القصر الملكى. دخلت القوات اسكندريه و استقبلها الاسكندرانيه بفرحه كبيره و احتلت معظم الشوارع. الحرب ضد قيصر اتحولت لحركه قوميه مناهضه للوجود الرومانى فى مصر، و اتكونت ميليشيات شعبيه انضم ليها مصريين جم اسكندريه من كل نواحى مصر. فى مواجهة الموقف ده قيصر بعت بسرعه للرومان طلب ببعت قوات اضافيه، و قفل الطرق اللى بتوصل للقصر الملكى و احتل جزيرة فاروس اللى كان عليهافنار اسكندريه (مكان قلعة قايتباى دلوقتى) و احتل الفنار نفسه و قدر انه يخلى المينا مفتوحه قدامه، و بعدين قرر انه يولع نار فى المراكب الراسيه فى المينا عشان القوات ما تقدرش تستعملها و توصله. النار قادت و انتشرت بسرعه و ما حرقتش بس المراكب فى المينا لكن وصلت لمكتبة اسكندريه اللى كانت موجوده فى الحى الملكى و دمرتها و قضت على حوالى 400.000 لفافة بردى كانت مدونه فيها خلاصات علوم و اداب العصر، و دى كانت خساره فادحه لإن الكتب اللى ضاعت دى كانت اتجمعت فى المكتبه من ايام البطالمه الاوائل و كان من ضمنها كتب و مؤلفات مش ممكن تعويضها.الخساره كانت فادحه بكل المقاييس.

فى الغضون دى، ارسينوى اخت كليوباترا الصغيره قدرت تهرب من القصر الملكى مع المربى بتاعها جانيميديس Ganymedes، و انضمت لجيش اخيلاس و اتنصبت هناك ملكه و بقت ارسينوى الرابعه. اريسنوى ماكانتش مناوئه لأخوها الملك بطليموس التلتاشر اللى هو كمان كان بيعادى قيصر لكن كانت مناوئه لكليوباترا. لكن لسبب او لتانى اختلفت اريسنوى مع اخيلاس على خطة المعركه، و بعت بوثينوس رسل يعلنو انه مؤيد لأخيلاس، لكن الرسل وقعو فى ايد قيصر فقتل بوثينوس، و فضل مستنى وصول القوات اللى طلبها من الرومان اللى كانت امله الوحيد فى النجاه. فى الظروف دى، جانيميديس اللى كان بيحرك اريسنوى قتل اخيلاس و بكده اتخلص قيصر من اهم اعدائه فى مصر، بوثينوس و اخيلاس.

جانيميديس قاد المعركه ضد قيصر و اظهر شجاعه و حماسه كبيره. فى صراعه مع قيصر استعمل جانيميديس حيله لمنع وصول ماية الشرب لحى القصر الملكى اللى كان قيصر و قواته متحصنين فقيه، عن طريق سد قنوات المايه الحلوه و رفع المايه المالحه من البحر بطلومبات و توصيلها لانابيب المايه. لكن قيصر رد بحيله تانيه و هى حفر ابيرة مايه قدر يطلع منها مايه حلوه صالحه للشرب.

المعركه اتطورت و التهبت اكتر و اكتر لما قرر قيصر حشد كل قواته للسيطره على جزيرة فاروس و الطريق اللى بيوصل ليها بين البحر (الهيبتاستاديون Heptastadion). فى المحاوله دى لقى قيصر نفسه بيواجه خطر كبير على حياته لإن المصريين هجمو بأعداد كبيره على قواته اللى جريت و اقتحمو المركب اللى كان فيها فماكانش قدامه حل غير انه ينط فى البحر و عام مسافه لغاية ما وصل لمركب تانيه طلعوه فيها.

قيصر اطلق سراح بطليموس التلتاشر على امل وضع حد للصراع، لكن فى الغضون دى كان القائد ميثريداتيس حاكم بيرجامون كان بيقرب من بيلوسيوم (الفرما) بجيش من اسيا الصغرى، و جايز انضمت ليه قوات من جيش كليوباترا، و وصلت قوات نبطيه من پيترا و قوات يهوديه من فلسطين بقيادة انتيباتر ابن هيروديوس ملك يهوديه، و اقتحمت القوات دى كلها بيلوسيوم و استولت عليها و انضم قيصر ليهم و انهزم جيش بطليموس التلتاشر بالكامل فى الدلتا اللى رسمياً كانت بتقوده اريسنوى الرابعه، و اتقتل بطليموس التلتاشر او غرق فى النيل او فى البحر، و رجع قيصر اسكندريه و دخلها منتصر و كليوباترا ملكه على مصر و نصب معاها كملك مشارك اخوها الصغير بطليموس الاربعتشار اللى كان عنده وقتها حوالى تلتاشر سنه.

مصر بكده اتحولت لبلد تحت الحمايه الرومانيه، لكن قيصر عشان حبه لكليوباترا رد جزيرة قبرص لمصر بعد ما قعدت عشر سنين فى ايد الرومان و ده حسن احوال مصر الاقتصاديه. قيصر قعد فى مصر حوالى تسع تشهر و بعد ما الامور استقرت عمل رحله سياحيه مع كليوباترا بمركب و راحو الصعيد و اتقرج على اثار مصر القديمه اللى كانت اياميها برضه قديمه، و بعد ما قيصر اطمن ساب قوات عسكريه فى مصر بحجة ان كليوباترا مكروهه و مش مستقره فى الحكم و رجع روما و مشى اريسنوى الرابعه و هى مكبله بالسلاسل فى استعراض الانتصار.

لما ساب قيصر مصر كانت كليوباترا حبله منه فى سبع تشهر، و فى 23 يونيه 47 ق.م ولدت كليوباترا ولد لقبته " فرعون قيصر "، و كانت بكده عايزه تقول ان فرعون مستقبلى اتولد و انه ابن قيصر و بالتالى وريثه الشرعى، زى عادة الملوك البطالمه اتسمى المولود بطليموس و بكده بقى اسمه " بطليموس قيصر " او زى ما بيتقال للترتيب بطليموس الخمستاشر قيصر و سماه الاسكندرانيه " قيصريون " يعنى قيصر الصغير.

فى يوليه 46 عمل قيصر احتفال كبير فى روما بمناسبة انتصاراته فى مصر و بنتوس و موريتانيا و على الغاليين و عزم كليوباترا و شريكها فى الحكم اخوها الصغير بطليموس الاربعتاشر فراحو روما و نزلو فى فيللا من فيلات قيصر على شط نهر التيبر. تأثير كليوباترا على قيصر كان كبير و بدأ يتقمص شخصيه ملك هيلينستى بدل شخصيته الرومانيه خاصة فى سياسته الدينيه، و ده هو و وجود كليوباترا فى روما ماعجبش الرومان الجمهوريين زى كيسيرو اللى بطبيعة الحال ما كانوش بيحبو الملوك، و من المحتمل ان موضوع علاقة قيصر بكليوباترا كان سبب من اسباب التحرك السريع لتفيذ مؤامرة قتل قيصر.

بعد شهر من اغتيال يوليوس قيصر رجعت كليوباترا ومعاها بطليموس الاربعتاشر على مصر من غير كليوباترا ما تقدر تاخد اعتراف بنسب طفلها قيصريون لقيصر و انه بالتالى وريثه الوحيد. و بعد وقت قصير من رجوعهم مصر كليوباترا خلت اخوها بطليموس الاربعتاشر يتقتل عشان تخلص منه قبل ما يوصل السن القانونيه و يبقى حاكم بجد. و بعدها طوالى نصبت ابنها قيصريون اللى كان عنده وقتها تلت سنين ملك مشارك جنبها. كليوباترا بعملتها دى كانت بتحاول تأمن وراثة العرش لإبنها قيصريون.

فى سنة 42 ق.م القائد ماركوس انتونيوس غلب قتلة قيصر بروتوس و كاسيوس فى فيليبى و بعد المعركه خولت لأنتونيوس مسئولية تنظيم المناطق الشرقيه. و فى سنة 41 ق.م طلب انتونيوس من كليوباترا انها تروح له فى تارسوس فى كليكيا بحجة التأكد من تأييدها ليه، فراحت له كليوباترا و فى دماغها السيطره عليه زى ما عملت مع يوليوس قيصر. طوالى قدرت كليوباترا اللى كان عندها وقتها 28 سنه انها تسحر الجنرال ماركوس اللى كان عنده 42 سنه. بيتقال انه، بناء على طلب كليوباترا، اصدر امر بقتل ارسينوى الرابعه اللى كانت عايشه فى معبد فى افسوس. بعد المقابله رجعت كليوباترا على مصر و حصلها ماركوس انتونيوس و قضى شتا 41/40 ق.م فى ضيافتها فى مصر. و فى سنة 40 خلفت كليوباترا منه توأمين، اليكساندر و كليوباترا. و بعدها بأربع سنين خلفت ولد اتسمى بطليموس. بقيصريون ابن قيصر و اليكساندر و كليوباترا و بطليموس ولاد انتونيوس حاولت كليوباترا تحقيق مطامحها السياسيه فى المحافظه على العرش البطلمى و ترسيخه و حتى توسيع حدود مملكته عن طريق علاقتها بماركوس انتونيوس و يوليوس قيصر من قبله. انتونيوس اللى كانت فى عهدته الاراضى الرومانيه فى الشرق من اليونان لغاية نهر الفرات ضم كليكيا الرومانيه لقبرص البطلميه و اتجوز اوكتافيا أخت اوكتافيوس و بالجوازه دى اتمنع قيام حرب بين انتونيوس و غريمه اوكتافيوس.
كليوباترا راحت لانتونيوس فى انطاكيه و قضت معاه شتا 37/36 ق.م، و فى الفتره دى اعترف انتونيوس بإبوته للطفلين التوأم اليكساندر و كليوباترا اللى بقى عندهم اربع سنين. و اتلقب اليكساندر بـ " هيليوس " (شمس)، و اتلقبت الطفله كليوباترا بـ " سيلينا " (قمر). انتونيوس، لمصلحة كليوباترا و الدوله البطلميه، قلل عدد المقاطعات الرومانيه فى الشرق من خمسه لتلاته (اسيا و بيثينيا و سوريا) و ادى لكليوباترا مناطق فى لبنان و يهوديه و نبطيه و كريت و مدينة قورنيه (برقه فى المنطقه اللى اسمها ليبيا دلوقتى). بكده انتونيوس رد للدوله البطلميه ممتلكاتها التاريخيه عشان تبقى قلب امبراطوريه شرقيه كان انتونيوس طامح انه يكونها و يحكمها. الباحثين دلوقتى ما بقوش بيعتبروا منح المناطق دى هدايا من واحد لمعشوقته بقدر ما كانت تنظيم ادارى عمله انتونيوس. لكن فى روما الأخبار دى كان ليها رد فعل وحش جداً. فى سنة 32 ق.م طلق انتونيوس اوكتافيا و بكده قطع كل حاجه كانت بتربطه بأوكتافيوس، و ما فتش وقت طويل لغاية ما قام صراع بين اكتوفيوس المحبوب فى روما و انتونيوس، و قدر اكتوفيوس انه يقلب الرومان على انتونيوس و كليوباترا. فى استاد اسكندريه اتعمل احتفال كبير اتلقبت فيه كليوباترا بلقب " ملكة الملوك " و ابنها بطليموس الخمساتشر قيصريون، اللى بقى عنده تلتاشر سنه، بلقب " ملك الملوك " و فى نفس الوقت اتأكدت هويته بإنه ابن يوليوس قيصر. ماركو اتنتونيو ادى كليوباترا مصر و قبرص، و ادى اليكساندر هيليوس (شمس) ارمينيا و ميديا و كل الاراضى اللى ورا الفرات اللى لسه ما اتفتحتش، و ادى توأمته كليوباترا سيلينا (قمر) قورنيه و منطقة ليبيا، و ادى الطفل بطيموس مقدونيا، و ادى بطليموس الخمستاشر قيصرون فينيقيا و كليكيا و منطقة سوريا لغاية نهر الفرات.

من المحتمل ان انتونيوس اتجوز كليوباترا، لكن لإنه كان متجوز اوكتافيا أخت اوكتافيوس، الجوازه ما كانش معترف بيها فى القوانين الرومانيه. و عليه شن اكتافيوس فى روما بروباجاندا ضخمه ضد انتونيوس اتهمه فيها - من ضمن لستة الاتهامات - بالتفريط فى الممتلكات الرومانيه، و جوازه الغير قانونى من كليوباترا، و اعترافه بإن يوليوس قيصر هو ابو بطليموس الخمساتشر قيصريون. طبعاً ما كانش من مصلحة اوكتافيوس الطامح فى الحكم ان قيصريون يعترف بيه انه ابن لقيصر لإن ده ببساطه كان يديه طوالى حق كوريث شرعى لقيصر مش هو نظراً لدرجة القرابه.

انتهى الموضوع بنشوب حرب بين روما بقيادة اوكتافيوس ضد انتونيوس و كليوباترا و قدر اوكتافيوس ينتصر عليهم فى معركة اكتيوم البحريه التاريخيه و بعدها بسنه، فى 1 اغسطس سنة 30 ق.م، استولى اوكتافيوس على اسكندريه.
انتونيوس سيطر على مصر مع كليوباترا بجيش بيتكون من 100.000 عسكرى مشاه و 12 الف حصان و اسطول بحرى من 500 سفينه و كان مسيطر على مملكة اليونان بتاعة بطليموس فيلاديلفوس. اوكتافيوس كان مسيطر على ايطاليا و الغال و اسپانيا و قرطاجه بجيش بيتكون من 80 الف عسكرى مشاه و 12 الف حصان و 250 سفينه حربيه. لكن انتونيوس كان منهمك فى مباهج الحياه. لما خرج انتونيوس لمحاربة اوكتافيوس اخد معاه كليوباترا و لما قامت المعركه و خسر فى البحر و انسحبت كليوباترا ساب جيش برى ضخم و راح مصر ورا كليوباترا. و فى مصر نسيوا اللى حصل و الخساير اللى صابتهم و اندمجوا فى الحياه فى الوقت اللى اوكتافيوس كان بيحرك اسطوله و جيشه لسواحل مصر. بوجه عام مفيش جيش طلع يواجه اوكتافيوس لما نزل على بر مصر و المصريين ما اتحركوش و راح انتونيوس اللى ساب جيش ضخم فى اليونان بعد معركة اكتيوم منتحر بسيفه. فى الاول كليوباترا حاولت توصل البحر الاحمر عشان تهرب و بعتت جواب لاكتافيوس فى محاوله لتهديته لكن لما اتضح لها ان اكتافيوس مش عايز حاجه غير انه ياخدها اسيره عشان يمشيها فى احتفال نصره فى روما ما لاقيتش مفر غير الانتحار.

فى 1 أغسطس سنة 30 ق.م انتحر ماركوس انتونيوس بالسيف و اتنقل و هو جريح بيحتضر لضريح كليوباترا لانه طلب انه يموت بين دراعاتها و بعد موته بعشر تيام انتحرت كليوباترا اللى وقتها كان عندها 39 سنه. ماتت كليوباترا و هى عندها 39 سنه بعد ما حكمت مصر اتنين و عشرين سنه. فيه قالو انها انتحرت بعضة تعبان كوبرا لكن القصه دى مش مؤكده ، لكن من الملفت ان طبيبها الخاص ديوسكوريديس كان كتب ان الموت بعضة الكوبرا حاجه ممتعه.

المؤرخ الرومانى ديو كاسيوس Dio Cassius ذكر ان كليوباترا و ماركو انتونيو اتحنطوا بالطريقه المصريه بعد وفاتهم ، و المؤرخ بلوتارك ذكر ان اوكتافيوس امر بحط جثمان كليوباترا جنب ماركو انتونيو فى المقبره اللى اتدفن فيها. لحد النهارده مفيش حد عارف المقبره دى فين. أكتر الباحثين اعتقدوا ان المقبره فى مكان من الاماكن المعروفه على ضفاف النيل زى اهرامات الجيزه و معابد الاقصر مش اسكندريه او نواحيها. اسكندريه البطلميه تقريباً ماتبقاش منها حاجه لأسباب زى الزلازل و ارتفاع ماية البحر المتوسط. حالياً معظم اسكندريه البطلميه على عمق حوالى 6 امتار تحت البحر. لكن فى السنين الاخيره بفضل الحفريات الاثريه اللى اتعملت تحت البحر و اللى بداها الباحث الفرنساوى فرانك جوديو Franck Goddio سنة 1992 قدر الاثريين انهم يعملوا خريطه للأحياء و الشوارع و القصور الملكيه الغرقانه و ابتدوا يفكروا فى ان المقبره موجوده تحت البحر لكن لحد دلوقتى ما اتعثرش على خرطوش عليه اسم كليوباترا.
بموت انتونيوس و كليوباترا الصراع على حكم روما انتهى، لكن اوكتافيوس اللى كان ابن بالتبنى ليوليوس قيصر كان مدرك ان الطفل قيصريون ابن يوليوس قيصر الفعلى و كليوباترا بيمثل عقبه فى طريقه للقعاد على عرش روما. بعد معركة اكتيوم كليوباترا كانت سجلت اسم بطليموس الخمستاشر قيصريون فى سجلات اللى وصلو السن القانونيه و انه بكده بقى ولى عهد شرعى يقدر يقعد على العرش، و بعد دخول اكتوفيوس مصر بعتته على الجنوب بالخزانه عشان يستخبى، المؤرخ بلوتارك ذكر انها كانت ناويه تبعته الهند، لكن بعد موت كليوباترا قبض اوكتافيوس عليه بعد ما استدرجه بطريقه ما و قتله من غير رحمه. و بكده انتهى عصر الدوله البطلميه و حكم اسرة اللاجيديين فى مصر، و بعدها بشويه اتحولت مصر لولايه رومانيه بعد ما كانت دوله مستقله.

سقوط مصر فى ايد الرومان سنة 30 ق.م و زوال دولة البطالمه و تحول مصر من دوله قويه مستقله لولايه مستعمره تابعه لروما يشبه لحد كبير سقوط مصر فى ايد المستعمرين الاتراك العثمانليه سنة 1517 و زوال الدوله المملوكيه و تحول مصر لولايه تابعه للأستانه.
احداث فترة حكم كليوباترا و الغراميات اللى حصلت و نهايتها المآسويه بطبيعة الحال كانت ارض خصبه للكتاب و الشعرا و الرسامين و مخرجين السينما، و اتخلق جو فنى رومانسى و درامى حوالين كليوباترا فكتب شيكسبير مسرحية " انتونيو و كليوباترا " و فى مصر كتب احمد شوقى " مصرع كليوباترا " و غنى محمد عبد الوهاب اغنية " كليوباترا " ، و انتجت هوليوود كذا فيلم عن كليوباترا اضخمهم اتصور منه جزء فى مصر و اتعرض سنة 1963 و نجح نجاح كبير. الاعمال الفنيه دى اختلطت فيها الحقيقه بالخيال.

اتخلد اسم كليوباترا السابعه بتسمية كويكب فى السما " 216 كليوباترا " ( 216 Kleopatra ). الكويكب كان اكتشفه الفلكى يوهان باليسا Johann Palisa فى 10 ابريل 1880.

فيه نظريه جديده بتقول إن ام كليوباترا السابعه كانت افريقيه. بعد العلما ما عملو تحليلات و ابحاث على هيكل ارسينوى 4 اخت كليوباترا اللى اتعثر عليه فى افسوس فى تركيا، اتضح ان امهم كانت من اصول افريقيه.
و فى مصر أعلن الامين العام للمجلس الاعلى للاثار زاهي حواس ان فيه احتمال ان مقبرة كليوباترا السابعه اتحدد موقعها فى غرب اسكندريه فى معبد تابوزيريس ماجنا فى برج العرب، و انه حا يتم الحفر للتأكد. نتايج الحفر عمرها ما ظهرت.

شوف كمان: لستة ملوك مصر البطلميه



Holbl, Gunther, A History of The Patolemaic Empire, Routledge, London & New York 2007, ISBN 978-0-415-23489-4



</doc>
<doc id="656" url="https://arz.wikipedia.org/wiki?curid=656" title="كوردوبا">
كوردوبا

كوردوبا هيا مدينه فى منطقة اندلسيا فى جنوب اسبانيا. كوردوبا هيا عاصمة مقاطعة كوردوبا و مبنيه على ضفاف نهر جوادالكيڨير . عدد سكانها سنة 2011 كان 330,033. كوردوبا كانت عاصمة هيسبانيا التيريور وقت الجمهورية الرومانية. كوردوبا لما كانت تحت الحكم الإسلامى كانت عاصمة معظم شبه الجزيرة الايبيرية و فى القرن الحداشر كانت أكبر مدينة فى اوروبا الغربية ، و يمكن فى العالم حسب عدد السكان و المركز الفكري لأوروبا.

موقع كوردوبا على ضفاف نهر جوادالكيڨير سهل وصول الموارد التعدينيه من السييرا (الفحم الحجرى والرصاص والزنك) لتلبية احتياجات السكان.
المدينة مبنيه فى منخفض من وادى نهر جوادالكيڨير. فى الشمال جبل سييرا مورينا اللى بيحدد الحدود البلدية للمنطقة.

اقدم دليل على وجود لإنسان فى منطقة كوردوبا هيا بقايا انسان الكهوف ، اللى بيرجع تاريخها لحوالى 32000 قبل الميلاد.
كانت كوردوبا هى عاصمة المقاطعه الرومانيه بيتيكا و عاش فيها فلاسفه زى لوتشيوس سينيكا الاصغر و، خطباء زى سينيكا و شعراء كبار عبرو عن نفسهم فى قصور كوردوبا. واخدت المدينه مكانة مهمه فى مقاطعة هسبانيا من الامبراطوريه البيزنطيه و خلال فترة الجوث الغربيين.

كوردوبا بقت عاصمه مرة تانيه خلال الاماره المستقلة والخلافة الامويه سنة 716م لما اتقتل عبد العزيز بن موسى فى سيڨييا و ولى الأندلس من بعده أيوب بن حبيب اللخمى، اللى نقل العاصمه لكوردوبا و كان عدد سكانها ما بين 250000 و 500000 نسمة.

فى القرن العاشر ، كانت كوردوبا واحدة من أكبر المدن فى العالم ،و مركز ثقافي وسياسي واقتصادي عظيم .منظمة اليونسكو اعلنت كوردوبا واحده من مواقع التراث العالمى فى شهر ديسمبر سنة 1984 .


</doc>
<doc id="657" url="https://arz.wikipedia.org/wiki?curid=657" title="كوروف">
كوروف

كوروف هى قرية فى جنوب شرق بولاندا، على نهر كوركييفا. هى مركز بلديه ضمن ولاية لوبلين، وعدد سكانها حوالي الـ2800 نسمة.

كوروف كانت مدينه بناء على قانون ماغديبورغ بين سنة 1431 و سنة 1442، . وكمدينه خدمت كمركز لتجارة المواد الغذائيه للمنطقه المحيطه. وكان فيها مصانع لصناعة الفرو والجلود.

فى القرن الستاشر بقت مركز من مراكز الحركة الكالفينيه المسيحيه ، كان فيها كتير من أتباع "الأخوة البولانديين". وبالتدريج ولحد سنة 1660 اتحول معظم السكان للأريانية (نسبة لـ اريوس، وهو قسيس مسيحي عاش فى اسكندريه (الأخوة البولانديين)). ضمت النمسا كوروف فى سنة 1795 ، بعد تالت تقسيم لبولاندا ، كوروف فى 1809 ، بقت جزء من دوقية وارسو . فى سنة 1815 بقت جزء من مملكة بولندا .ومن سنة 1918 بقت كوروف تانى جزء من بولاندا.

اشهر ابناء كوروف هو الجنرال فويتشيخ ياروزلسكي اخر الرؤسا الشيوعيين لبولندا.


</doc>
<doc id="658" url="https://arz.wikipedia.org/wiki?curid=658" title="لاب توب">
لاب توب

اللاپ توپ جهاز كمبيوتر محمول (المعروف كمان باسم نوت-بوك) وهو كمبيوتر محمول صغير ، وزنه بيكون فى الغالب من 3 ل 12 رطل (1.4 لـ 5.4 كجم) و متصمم عشان الواحد يحطه على حجره و هو بيشتغل (لاب الانجليزى يعنى حِجر) على العكس من الكومبيوتر اللى بيتحط ع المكتب (الديسك) و اللى اسمه (ديسك توب). وبيبقي لللابتوب بطارية يشتغل بيها ساعات من غير ما يحتاج لأي كهربا تانية علي عكس الديسك توب وبيتميز كمان بارتباط لوحة المفاتيح بالشاشة دا غير الماوس الموجود فيه واللي بيسمحلك تتحرك بيه وتستخدمه لساعات من غير ما تحتاج ماوس ولا لوحة مفاتيح ولا حتي الشاحن بتاعه.

وفي السنين اللى فاتت ومع زيادة طلب الناس عليه، زاد انتشاره بشكل كبير وده لخفة وزنه وسهولة استخدامه وصيانته لدرجة ان مبيعاته زادت عن مبيعات الكمبيوترات المكتبية العادية.

بعد ما ظهر الكمبيوتر الشخصي فى السبعينات، ظهرت فكرت اللابتوب وأول حد عبر عنها كان الان كاي Alan Kay سنة 1972 من شركة Xerox.

وسنة 1973، عرضت شركة آي.بي.إم مشروعها اللى كان بإسم IBM SCAMP project. وبدأ تسويق اول منتج للمشروع سنة 1975 يعني بعدها بسنتين علي إنه اول لابتوب اتصنع، وكان اسمه IBM 5100.

وفي سنة 1981، اتصنع اول لابتوب خفيف وصغير فى نفس الوقت واللي أنتجته شركة أبسون وكان اسمه Epson HX-20 وكان له شاشة إل.سي.دي وبطارية للشحن وطابعة صغيرة فى الحجم بوزن 1.6 كيلوجرام.

اللاب توب بيتميز بإنه وزنه أخف وحجمه أصغر بكتير من الديسك توب وده بيخليك تقدر تتحرك بيه لأي مكان.
وبعكس الديسك توب تقدر تشغل اللاب توب بتاعك فى اى مكان او اى وقت لساعات وتكمل شغلك او دراستك حتي لو مفيش كهربا.
اى لاب توب جديد فيه وايرليس وده بيخليك تقدر تدخل نت من اى كافيه او مكان بيقدم الخدمة دي، مش كده وبس دا انت كمان تقدر تدخل نت من اى مكان حتي لو فى سفر عن طريق اليو.اس.بي مودم لساعات حتي لو مفيش كهربا.
معروف كمان عن اللاب توب ان صوته اوطي بكتير من اى ديسك توب ودي ميزة كبيرة لأي حد بيستخدم الكمبيوتر كتير.


اللابتوبات الجديدة بتتميز بإنها بتتكون من جسم واحد فيه كل المميزات الموجودة فى الديسك توب بحيث يكون حجمه صغير ووزنه خفيف عشان يبقي سهل اننا نتحرك بيه، وفي الوقت نفسه ميستهلكش كهربا كتير عشان البطارية تقدر تشغله أطول وقت ممكن واللي لازم تكون قوية عشان تفضل أطول وقت مع اى استخدام.

لازم كمان يكون فيه مشغل دي.فى.دي، وفيه فتحات يو.إس.بي، وشاشته تكون إل.سي.دي، ويكون فيه لوحة مفاتيح وتاتش باد، ويكون فيه بلوتوث و وايفاي ويقبل سلك نت وتليفون عشان تقدر تدخل نت فى اى مكان. وحجم اللابتوب بيفسرلنا ليه سعره أعلي من الديسك توب حتي لو كانت المواصفات واحدة.

بمرور الوقت ومع كتر استخدام الناس لللاب توب بقت كلمة لاب توب بتشير لأنواع وفئات كتيرة من الكمبيوترات واللي منها:

Full-size Laptop - Netbook - Tablet PC - Ultra-mobile PC - Handheld PC - Rugged - Ultrabook

وده عشان يكون لكل نوع منهم مواصفات ضرورية لفئة معينة بحيث يقدر يغطي احتياجاتهم بأقل مشاكل وأسعار.




</doc>
<doc id="660" url="https://arz.wikipedia.org/wiki?curid=660" title="لبنان">
لبنان

لبنان (‏ Liban; ‏ الجمهوريه اللبنانيه, ‏ République libanaise)‏ دولة صغيرة من دول البحر المتوسط و هى ليها حدود مع سوريا فى الشمال و الشرق و اما من ناحية الجنوب فليها حدود مع اسرائيل واستقلت عن فرنسا سنة 1943. لبنان مساحتها 10,452 كيلو متر مربع و عدد سكانها بيزيد شوية عن اربعة مليون.من بعد الاستقلال و لحد الحرب الاهليه (1975-1990) و لبنان كانت مثال للحرية و التعددية فى الشرق الاوسط و كانت مشهورة باسم سويسرا الشرق بسبب و السلام و الرخاء و الغنى النسبى اللى كان سكانها عايشين فيه. عاصمتها بيروت و من مدنها المهمه صيدا و صور. مع مصر بتعتبر لبنان من المراكز الثقافيه و الحضاريه النادره فى منطقة الشرق الاوسط. من لبنان خرج عدد كبير من الكتاب و الفنانين لهم وزن من امثال جبران خليل جبران و ايليا ابو ماضى و جرجى زيدان و مى زياده و غيرهم ، و كان للبنانيين عطاء كبير فى نشر الاداب و الفنون الحديثه فى اواخر القرن 19 و بدايات القرن العشرين و بالذات فى مصر وفيها النهارده حركة نشر و ترجمه نشاط.

تاريخ لبنان و انفتاحها على العالم و اتصالها بأوروبا عبر الزمن ادوها ميزه حضاريه و مرونه فى التعامل مع الثقافات و ده انعكس بطريقه ايجابيه على شعبها اللى اتعرف بالتمدن و الحداثه و التجاوب مع متغيرات العصر و التوليرانسيه و القدره على هضم الافكار الجديده و عشان كده رغم صغر حجم لبنان الجغرافى لكن اثرها كان كبير فى حركة النهضه و التطور اللى شافتها منطقة الشرق الأوسط من بدايات القرن العشرين و لعب اللبنانيين دور ضخم فى تأسيس و تطوير الصحافه و الكتابه و الادب و المسرح فى مصر. لكن فى الظروف الكاحله اللى حصلت مع التطورات السياسيه و العسكريه حوالين لبنان و جواها فى التلت الاخير من القرن العشرين فانفتاح لبنان و تسامحها وسط منطقه متخلفه بينتشر فيها العنف كان خرم استغلته عناصر من بره و جوه فدخلت لبنان فى مشاكل كتيره و معقده كان افظعها الحرب الاهليه اللى اندلعت فى 1975.

اسم لبنان متاخد من الجدر السامى ( الكنعانى ) ل ب ن و اللى معناه ابيض و دا فى احتمال كبير يكون اشارة للتلج اللى بيغطي جبل لبنان فى الشتا. الاسم دا مذكور فى العهد القديم و كمان فى ملحمة جلجاميش ( سنة 2900 ق ع ح )و فى نصوص اثرية تانية.

لبنان ليها تاريخ قديم يمكن عمره اكتر من سبع-ت-الاف سنة و العلما بيعتقدو ان مدينة بيبلوس (جبيل) اللبنانيه هى اقدم مدينه فى العالم لسه مسكونة لحد دلوقتى. اللبنانيين شعب عريق بترجع جذورهم للفنيقيين لكن لبنان اتعربت بعد ماستولى عليها العرب. فى العصور الوسطى المدن اللبنانيه زى بيروت و صور كانت من أهم موانى مملكة بيت المقدس لغاية ماطرد الأشرف خليل سلطان مصر الصليبيين من ساحل الشام ( 1290-1291 ).

لبنان فيها 17 دين و طايفة رسمية بتعترف بيهم الدولة. و من سنة 1932، و بسبب الحساسية الشديدة لموضوع الدين، ف مافيش اى احصاء رسمي لانتماءات السكان الدينية .
بيذكر موقع السي اى اية ان حوالي 59.7% من سكان لبنان مسلمبن (سنة و شيعة و دروز و علويين و اسماعيليين) و حوالي 39% من المسيحيين (موارنة و روم ارثودوكس و روم كاتوليك و ارمن و بروتوستانت و اقباط).

و بالاضافة لل 4 مليون لبناني اللى عايشين جوا لبنان ف فيه حوالي 18 مليون لبناني مهاجرين ل دول زي السعودية و فرنسا و اوستراليا و البرازيل و امريكا

العربى هو اللغه الرسميه المفروضه بالدستور. الفرنساوي بردو لغه رسميه فى لبنان مع العربى و بتعتبر رسميه و بتستخدم على البنكنوت (مع العربى) و على المباني الرسميه و ورق البوسته. الفرنساوى مستخدم بشكل واسع ، خصوصا فى الاغراض الاداريه و بيتدرس فى مدارس كتيره كلغه اولى مع العربي. واللبنانيين بيتكلموا انجليزي وفرنساوي كويس زائد لغتهم اللبنانى. فى الستينات حاول عالم اللغات اللبنانى سعيد عقل يكتب اللبنانى بحروف لاتينى عددها (37) بس الحكومة اللبنانيه رفضت الفكره بشدة بسبب الضغط اللى مارسوه عرب جامعة الدول العربيه. فيه مجموعة من العلما من جامعة موسكو و جامعة القاهره اتوصلو فى دراسه ان 45 % من الكلمات اللبنانى ماهياش عربى.





</doc>
<doc id="665" url="https://arz.wikipedia.org/wiki?curid=665" title="لن اعيش فى جلباب ابى">
لن اعيش فى جلباب ابى

لن اعيش فى جلباب ابي هوه مسلسل مصري اتعمل سنة 1996 بطولة نور الشريف وعبلة كامل ومحمد رياض ومصطفى متولي ومخلص البحيري ونادر حسن وياسر جلال ووفاء صادق ورشوان توفيق


</doc>
<doc id="666" url="https://arz.wikipedia.org/wiki?curid=666" title="لندن">
لندن

لندن (‏ London ‏‏ )‏ هى عاصمة و اكبر منطقة حضريه فى انجلترا و المملكه المتحده و كانت جزء من العديد من الحركات والظواهر المهمة على مر التاريخ. لندن الكبرى هى تانى أكبر منطقه من حيث عدد السكان بين المناطق الحضريه فى الاتحاد الأوروبى بعد باريس الكبرى . و تعدادها 8,278,251, و تعداد لندن و المنطقه اللى حوالايها ما بين 12 مليون و 14 مليون نسمه 

لندن واحده من اهم المدن العالميه و من المراكز اللى بتقود العالم فى الفنون والتجارة والتعليم والترفيه ، والأزياء ، والتمويل ، والرعاية الصحية ، و وسائل الإعلام ، و الخدمات المهنية ، والبحوث والتنمية والسياحة والنقل و ده كله بيساهم فى شهرتها و أهميتها.. لندن هيا اكبر مراكز العالم المالية زيها زى نيويورك .
منطقة لندن يخدمها خمس مطارات دوليه وهي مطار هيثرو ، مطار جاتويك , مطار ستانستيد ، مطار لندن لوتون و مطار مدينة لندن.

لندن بيعيش فيها مجموعات عرقيه كتيره 


</doc>
<doc id="667" url="https://arz.wikipedia.org/wiki?curid=667" title="لهجات مصريه">
لهجات مصريه

اللغة المصرية الحديثة (المصري) هى لغه حاميه (افريقيه) بتنتمى لعيلة اللغات الحاميه-الساميه (الافرو-اسيويه) وهى المرحله الرابعه من اللغات اللى اتكلمها المصريين طول تاريخهم. المصرى لغه ليها لهجات كتيره و دواير لغويه بتوسع ساعات و بتضيق ساعات تانية و ممكن تتصنف اللهجات دى فى مجموعتين كبار يعنى اللهجه البحيرى (لهجة البحاروه-الفلاحين) و اللهجه الصعيدى (لهجه الصعايده). اللهجات دى مشتركه فى حاجات كتير و خصوصا على المستوى النحوى و فى تأثرهم باللهجات القبطى المختلفه اللى كانت سايدة فى مناطقهم قبل الغزو العربى لمصر و فى لهجات تانيه زى الغجرى (لهجة النوار) و لهجة بدو سينا و لهجة بدو الصحرا الغربية بس دى لهجات بتعتبر مستقلة عن اللغة المصرى فى وادى النيل ، و على الناحيه التانيه بردو فى اختلافات بتميزهم عن بعضيهم. 
مصر فيها كمان جمب المصرى لغات تانيه مستقلة زى اللغة النوبى و السيوى و البجاوى.

ودى اللهجه اللى بتستعمل فى القاهرة و الجيزه و القليوبيه و ليها قبول واسع من كل المصريين و بتتفهم فى كل حتة عشان التليفزون و الافلام و المراكز الثقافية اللى فى العاصمة المصرية.


اغلب الكلمات المصرية ليها جدور عربية بس دخلت عليها تغييرات فى النطق و الجنس و فى كمان عدد كبير من الكلمات المصرية اللى من اصل قبطى زي (تاتا و امبو و إدّا و عنتيل و بعبع و بَحّ و يللا و بره و بـِخّْ و كلكع و كمان و كُحة و لقمه و قله و زير و تـَفّه و شأشأ و شبوره و جلابيه و ...). لهجة القاهرة استعارت بردو كلمات كتيرة من الانجليزى و الفرنساوى و الطاليانى و اليونانى و التوركى.


و هى اللهجة بتاعة الاسكندرية و بتشبه لحد كبير اللهجة القاهرية بس فى ميل لاستخدام صيغة الجمع فى الكلام للمتكلم المفرد (ح نتستنوك = ح نستناك). و شوية كلمات معينة خاصة بيها زي, ماستيكا= لبان و القمة = الناصية و الجومة = الاستيكة. 
و دي لهجة الفلاحين (المصريين فى شمال مصر) و بتتفرع اللهجة دي لـ:

لهجة الصعايدة هى لغة مختلفة معترف بيها ISO-639-3 (قانون المنظمه الدولية للتوحيد القياسى). الكود بتاعها هو (aec) و بيتكلّموها الصعايده فى صعيد مصر من جنوب القاهرة لحدود مصر مع السودان. مجموع المتكلمين: 18.900.000

بشكل عام اللهجة دي بتشبه المصري بس فيها تاثير كبير هندو-اري و خصوصا على مستوي الكلمات يعني مثلا: نار = إيج ,راجل = مان او مينيس,استرا = نجمة, داندي = ضرس, بوردي = اخ. و كمان بيحطو الاسامي بين ما-اسم-يس زي مثلا ما-ودان-يس, يعني ودان (جمع ودن) مخيس يعني مخ, ماشنبيس يعني شنب و كده يعني. ولغة الامازيغ في واحة سيوة




</doc>
<doc id="668" url="https://arz.wikipedia.org/wiki?curid=668" title="ليبيا">
ليبيا

ليبيا دولة إفريقية تقع فى شمال افريقيا على الساحل الجنوبي للبحر الابيض المتوسط. يحدها من الشرق مصر، ومن الجنوب الشرقي السودان، و من الجنوب تشاد والنيجر، ومن الغرب الجزائر ومن الشمال الغربي تونس.

وليبيا عضو فى عدد من المنظمات والتجمعات الإقليمية والدولية من بينها الأمم المتحدة، والاتحاد الافريقى، واتحاد المغرب العربي، وجامعة الدول العربية، وحركة عدم الانحياز، ومنظمة التعاون الاسلامي، ومنظمة الدول المصدرة للنفط.
يبلغ عدد سكان ليبيا 6.597 مليون نسمة وهو ضئيل مقارنة بمساحة البلاد التي تبلغ نحو 1.800.000 كيلومتر مربع، وتعد السابعة عشرة على مستوى العالم من حيث المساحة، ورابع أكبر بلدان افريقيا مساحة، كما أنها تملك أطول ساحل بين الدول المطلة على البحر المتوسط يبلغ طوله حوالي 1.955 كم. تاريخياً تكونت من ثلاثة أقاليم: إقليم طرابلس وبرقة وفزان.

سجلت ليبيا اعلى مؤشر للتنمية البشرية فى افريقيا ورابع اعلى ناتج محلي اجمالي فى القارة لعام 2009، بعد السيشيل، وغينيا الاستوائية والغابون. وهذا يعود لاحتياطياتها النفطية الكبيرة والسكانية المنخفضة. ليبيا لديها عاشر أكبر احتياطيات نفطية مؤكدة فى العالم وتحتل المرتبة السابعة عشرة فى انتاج النفط عالميا.
الاراضي الليبية تمتد فى مساحات مترامية الأطراف بين دائرتي عرض 45. 18ْ و 57. 32ْ درجة شمالا.
تشكل الصحارى القسم الأكبر من الاراضي الليبية، والأراضي عبارة عن هضبة هى امتداد للهضبة الافريقية، وعن سهل ساحلي يمتد على طول البحر المتوسط. 
فيها واحات كثيرة، وأهم جبالها الجبل الاخضر على المتوسط فى الشمال الشرقي، جبل نفوسة فى الشمال الغربي، وجبال تيبستي فى الجنوب، وفيها اعلى قمة هى قمة بتة وارتفاعها 2286 متراً، وجبال أكاكوس وجبل واو الناموس. وأهم هضابها هضبة البطنان.

تاريخيا اطلق اسم ليبيا على الإقليم الواقع فى شمال افريقا بين مصر تونس نسبة الى قبيلة الليبو التي سكنت هذه المنطقة منذ الاف السنين.

وقد هاجر الإغريق من جزيرة كريت حوالي القرن الثامن قبل الميلاد ليؤسسوا المدن الخمس الإغريقية (البنتابوليس) فى برقة (سيرينايكا)، وهي المدن الاكثر ازدهارا فى افريقيا فى ذلك العصر.

السجلات التاريخية الموجودة تشير الى أن ليبيا كانت مأهولة قديما بقبائل البربر، اما الساحل الغربي فقد قطنه الفينيقيون - الذين هاجروا من ساحل المتوسط الغربي- بدءاً من القرن العاشر قبل الميلاد. فى القرن السادس قبل الميلاد صعد نجم قرطاج كدولة ذات قوة ومكانة على المتوسط، واستمرت قرطاج حتى سقوطها بيد فى القرن الثاني قبل الميلاد.

فى القرن الخامس بعد الميلاد أصبحت ليبيا فى قبضة الوندال ومن ثم تحت سيطرة البيزنطيين فى القرن السادس للميلاد. وفي القرن السابع للميلاد دخلها العرب المسلمون لتنضم للخلافة الراشدية ثم الخلافة الأموية ثم الخلافة العباسية. أهم السلالات التي حكمتها وحققت عصورا مزدهرة كانت الأغالبة فى القرن التاسع الميلادي، والزيريون بدءاً من سنة 972 م، وهم من اصول أمازيغية تابعين للفاطميين.

فى عام 1050م، تمرد الزيريون على خلافة الفاطميين ذو المذهب الشيعي فى القاهرة ليتبنوا المذهب المالكي، مما أغضب الفاطميين ودفعهم لإرسال قبائل بني هلال للقضاء على بني زيري الصنهاجيين.

يجري فى ليبيا دعم اسعار السلع الغذائية الاساسية، ويتم ايضا دعم اسعار الوقود والكهرباء كما أن خدمات التعليم والصحة تقدم مجّانا.

الدينار هو الوحدة الاساسية لعملة ليبيا. ويتكون الدينار من 1000 درهم، وهو مغطى بالذهب، وقابل للتحويل الى العملات الاجنبية ولا توجد قيود على عمليات التحويل النقدي من و الى ليبيا. ويعادل الدولار الامريكي حوالي 1.28 دينار. 
فئات العملة المعدنية فى ليبيا (50 درهم، 100 درهم، 0.25 دينار، 0.50 دينار),



</doc>
<doc id="669" url="https://arz.wikipedia.org/wiki?curid=669" title="ليرا توركيه">
ليرا توركيه

الليرا التوركية الجديدة هى العملة الرسمية بتاعة توركيا و الليرا الواحدة فيها 100 قروش. الليرا التوركية الجديدة كمان بتستعمل فى قبرص الشماليه. كمان خرة



</doc>
<doc id="670" url="https://arz.wikipedia.org/wiki?curid=670" title="ليرا سورية">
ليرا سورية

الليرا السورية هيا العملة الرسمية بتاعة سوريا و الليرا الواحدة فيها 100 قرش.


</doc>
<doc id="671" url="https://arz.wikipedia.org/wiki?curid=671" title="ليره لبنانيه">
ليره لبنانيه

الليرا اللبنانية (الرمز: ل.ل ، الكود:LBP) هيا العملة الرسمية بتاعة لبنان و الليرا الواحدة فيها 100 قرش.

العملات المتداولة حاليا فى لبنان هى:





</doc>
<doc id="672" url="https://arz.wikipedia.org/wiki?curid=672" title="ليستة الأحزاب السياسيه فى مصر">
ليستة الأحزاب السياسيه فى مصر

الدستور المصرى بيسمح بـ ان مصر يبقى فيها احزاب متعدده ، الحزب الوطنى الديموقراطى كان بيحكم و كان بيتسمح للاحزاب المعارضه بس ماكانش بيبقى عندهم فرصه بجد عشان ينافسو.
القانون رقم 40 لـ سنة 1977 بينظم تأسيس الاحزاب السياسيه فى مصر. القانون ده كان بيمنع تأسيس احزاب على اساس دينى. بعد ثورة مصر سنة 2011 اللى اطاحت بالرئيس حسنى مبارك اللى كان رئيس الحزب الوطنى الديموقراطى إبتدت احزاب جديده زى حزب ثوار التحرير وحزب شباب التحرير وكذا حزب دينى اسلامى و مسيحى.

ظهور الاحزاب فى مصر فى القرن ال19. كان بيعكس التفاعلات بين المجتمع و الاقتصاد و الثقافه و شوية ظروف تاريخيه و ظروف وطنيه و سياسيه. كل ده خلا يبقى فيه مؤسسات جديده بتحكمها الحكومه و الشعب, و تحسينها فى نفس الوقت. زى الپرلمان (مجلس الشورى) و مستشارين رئيس الحكومه و الاحزاب السياسيه, و النقابات. الظهور ده كان شويه-شويه, و عَدّا على مراحل ورا بعضها. الاحزاب السياسيه إتعملت فى الاول على هيئة مجتمعات سرّيّه و بعدين بقو جماعات سياسيه.

مصطفى كامل عمل اول حزب سنة 1907, و كان اسمهُ "الحزب الوطنى", بس ده غير الحزب بتاع دلوقتى اللى اسمهُ الرسمى "الحزب الوطنى الديموقراطى". فى اقل من عَشَر سنين, كان فيه احزاب مختلفه عن بعض جداً; فى الطبيعه, و التأسيس, و التنظيم, و السلطه و الشُهره و الاسلوب. كان فيه احزاب وطنيه معموله من جماعات بيتحكّم فيها القصر الملكى, و احزاب تانيه معموله من سلطه الإحتلال, و بردو احزاب بتعبّر عن الايديولوجيا بتاعتهم و عن بقية افكارهم السياسيه.
مابين 1907 و 1920, الاحزاب اللى كانت إتعملت فى مصر كانو بيدلّو على إن فيه احزاب تانيه حتتعمل; بس على أى حال, كان فيه منع بـ سبب الاحتلال البريطانى و خضوع مصر للامبراطوريه العُثمانيه. فى فبراير 1922, اعلان استقلال مصر و تَطليع الدستور خلّو يبقى فيه حُكم مَلَكى دستورى معمول على اساس تعدد الاحزاب و مبادئ الليبراليه و الديموقراطيه.

فى فترة 1923 - 1952, مصر شاهدت تجربه كويسه جداً فى السياسه و ممارسة الديموقراطيه. على أى حال, التجربه دى كانت متأثره بـ عيوب كتيره, زى الإحتلال البريطانى, و التدخّل الأجنبى فى المصالح المصريه و تدخل القصر المَلَكى فى الحياه السياسيه. بعد انقلاب الظباط الأحرار سنة 1952, النظام المصرى فضل يصفى المعارضه. فى يناير 1953, الاحزاب السياسيه إتمنعت, و بقوا ماشين بنظام الحزب الواحد و الحزب الوحيد و المسيطر على كل حاجة كان الاتحاد الاشتراكى. إتعمل قانون للاحزاب , سنة 1977 إتحوّل النظام السياسى فى مصر

التصحيح السياسى ما كانش بيهتم بيه الحزب الوطنى الحاكم,وكان دايماً متهم بتزوير الانتخابات عشان يضمن أغلبية الكراسى فى الپرلمان. الحزب الحاكم كان دايماً بيقول إنه عايز يشيل القيود اللى بتمنع الأنشطه السياسيه للأطراف التانيه فى البلد.

محمد مصطفى كمال عضو الأمانه العامه للسياسه كان بيقول : ""فيه تفكير لمراجعه القانون بالنسبه للاحزاب السياسيه, عشان الاحزاب الجديده يقدروا يتكونوا, و عشان الاحزاب اللى موجوده تقدر تتحرك بحريه"".

حركة الثوار الاحرار www الموقع الرسمي لحركة الثوار الاحرار



http://www.dr3-gulf.com/vb/


</doc>
<doc id="677" url="https://arz.wikipedia.org/wiki?curid=677" title="ليستة العملات">
ليستة العملات

ليستة العملات دي فيها 182 عملة رسمية او متداولة بحكم الواقع فى ال 192 دولة الاعضاء فى الامم المتحدة و كمان فى المناطق او الدول اللى مش معترف بيها بشكل كامل.الليستة ما تضم ش العملات القديمة او اللى اتلغت و فيها بس العملات اللى بتستعمل فى الوقت الحالي.العملة هى وحدة التعامل الاقتصادي و ممكن تكون ورق (بانكنوت) او معدن (فضة).فى بلاد كتيرة ممكن تشترك فى استعمال نفس العملة زي دول الاتحاد الاوروبي مثلا،و كمان ساعات دولتين او اكتر يسمو العملات بتاعتهم نفس الاسم مع انهم عملتين مستقلتين زي الريال فى السعودية و اليمن.



</doc>
<doc id="685" url="https://arz.wikipedia.org/wiki?curid=685" title="ليك البانى">
ليك البانى

الليك الألباني هوه العملة الرسمية بتاعة ألبانيا و الليك الواحد فيه 100 قينداركا (قينطار) بس القينداركا ما بقتش تستعمل خلاص.



</doc>
<doc id="686" url="https://arz.wikipedia.org/wiki?curid=686" title="لينجوا فرانكا">
لينجوا فرانكا

لينجوا فرانكا هى لغه تستخدم على نطاق اوسع من عدد السكان من المواطنين اللذين يتحدثونها, أى عادة تكون لينجوا فرانكا فى المقام الاول من خلال استخدامها للتجارة الدولية ، لكن يمكن ان تكون مقبولة فى التبادلات الثقافيه الاخرى ، خصوصا الدبلوماسية.، و معنى لينجوا فرانكا حرفيا بالايطالى هو لغة الفرنكيين او اللغة الفرنكية.

لينجوا فرانكا هى اللغة المشتركة اللتى من الممكن ان يتحدثها الناس مع بعضهم فى التبادلات لانهم لا يتكلمون لغة واحدة .


</doc>
<doc id="687" url="https://arz.wikipedia.org/wiki?curid=687" title="ليه خلتنى أحبك">
ليه خلتنى أحبك

ليه خلتني أحبك هوه فيلم مصري اتعمل سنة 2001 بطولة كريم عبد العزيز وحلا شيحة واحمد حلمي ومنى زكي ومها عمار وطلعت زكريا ومحسن سرحان ورجاء الجداوي وحجاج عبد العظيم واخراج ساندرا نشأت. والفيلم دة هو اول فيلم بطولة مطلقة لكريم عبد العزيز.

تدور احداث الفيلم حول حب كبير نشأ بين داليا (منى زكي) وهشام (كريم عبد العزيز)، بس ابو داليا رجل الاعمال الكبير موافقش على جوازها منه بدون سبب فيسيبو بعض ويسافر هشام الى امريكا بينما ترتبط داليا بواحد تاني، وبعد مرور سنوات يرجع هشام من السفر وقد حصل على اعلى الشهادات فى علم الكومبيوتر، ويفتح شركة فى المجال ده، ويقع فى حب نهى ( حلا شيحة ) إبنة صديقة والدته ويعترف لها بحبه وتتم خطبتهم ,و فى احد المرات عند خروجه من النادي يقابل حبيبته القديمة داليا بالصدفة التي أصبحت مصورة مشهورة وقد انفصلت عن الرجل الذي ارتبطت بيه بعد انفصالها عنه، وبينما يخبرها انه ارتبط بفتاة اخرى اصيبت بصدمة شديدة تجعلها تقرر ان تفسد هذه الخطبة وذلك بمساعدة صديقها زكريا (احمد حلمى) فهي ما زالت تحبه بشدة وندمانة على تركه قبل سنوات.

الفيلم تأليف وليد يوسف


</doc>
<doc id="688" url="https://arz.wikipedia.org/wiki?curid=688" title="ليو رومانى">
ليو رومانى

الـ ليو الروماني(الجمع ليي) هو العملة الرسمية بتاعة رومانيا و هم متقسم لـ 100 بان. فى 1 يوليو 2005، عملت رومانيا عملية اصلاح لنظام الفلوس و بدلت الليو القديم بالليو الجديد (رون). 10,000 ليو قديم بيساوي دلوقتي واحد ليو من الجديد.رومانيا دخلت الاتحاد الاوروبي فى 1 يناير 2007 و متوقع تتدخل منطقة اليورو فى 2014.



</doc>
<doc id="689" url="https://arz.wikipedia.org/wiki?curid=689" title="مارلون براندو">
مارلون براندو

مارلون براندو جونيور(3 ابريل 1924 – 1 يوليه 2004) كان ممثل امريكاني واخد جايزة الاوسكار و استمر نشاطه الفني لمدة نص قرن تقريبا
من اعظم الادوار اللى عملها هو دور فيتو كورليوني فى فيلم(الاب الروحي- The Godfather).
مارلون براندو بيتوصف بانه من اعظم الممثلين فى زمانه مش بس كدا، دا كمان كان ناشط فى مجال الحقوق المدنية الامريكية و حركة الهنود الامريكان.



</doc>
<doc id="690" url="https://arz.wikipedia.org/wiki?curid=690" title="مارى كورى">
مارى كورى

"

فتون كوري Marie Curie اسمها الاصلى قبل الجواز ماريا سكلودوفسكا Maria Skłodowska ( وارسو ، بولاندا دلوقتى ، 7 نوفمبر 1867 - باسى ، فرنسا ، 4 يوليه [[1934من جامعة السوربون و اول سيدة تحاضر فى السوربون ، و هى الشخص الوحيد اللى أخذ [[جائزة نوبل]] مرتين مره فى الفيزياء و مره فى الكيمياء.

مارى كانت بنت مدرس فى وارسو فى [[بولاندا]] التى كانت وقتها جزء من الامبراطوريه الروسيه و اظهرت نبوغها و هى مازالت صغيره ، و التحقت بعمل لكى تساعد اسرتها ، لكن بالرغم من تميزها فى الدراسه الجامعه لم تقبلها بسبب التفرقه الجنسيه و السياسيه ضد البولنديين وقتها فإضطرت انها تكمل تعليمها عن طريق دروس سريه فى وارسو كانت اسمها " الجامعه الطائره ".

حلم مارى كان انها تدرس فى [[جامعة السوربون]] فى [[باريس]] فذهبت الى باريس و أدّت امتحانات القبول و نجحت و درست هناك و كانت اول سيدة فى تاريخ جامعة السوربون تاخد دبلوم فى الفيزياء وكان ذلك فى عام ١٩٢٢م. بدأت تعمل ابحاثها و تجاربها على معادن تحتوى على عناصر اليورانيوم و الثوريوم فإكتشفت ان فيه معادن تتميز بخواص نشاط الاشعاع اكتر من المتوقع و هذا وصل لاكتشاف عنصر كيماوى جديد اتسمى " بولونيوم " ، ثم اكتشفت عنصر كيماوى ثانى له خواص اشعاعيه كبيره سمى " راديوم ".

مارى كورى اكتشفت عنصر الراديوم سنة 1898 مع زوجها [[بيير كورى]] عندما لاحظت ان النشاط الاشعاعى الصادر من معدن اسمه [[يورانينايت]] (Uraninite) اكبر بخمس مرات من المفترض ان يخرج من عنصر ال[[يورانيوم]] او عنصر ال[[بولونيوم]] . بعد ابحاث و تجارب طويله استطاع العالمان ان يحضروا ملح ال[[راديوم كلوريد]] فى سنة 1902 .احتاج العالمان ان يعملوا تنقيه لعدد من الاطنان معدن اليورانينايت حتى يتمكنوا من تحضير عشر (10/1) جرام من الملح .وفي سنة 1910 استطاعت كورى و عالم اخر اسمه اندريه لويس ديبرين ان يفصلوا لأول مره فى التاريخ عنصر الراديوم لوحده.

[[Image:Dyplom Sklodowska-Curie.jpg|thumb|left|200px|مارى كورى أخذت جائزة نوبل مرتين.]]

مارى كورى و جوزها بيير حصلوا على جائزة نوبل فى الفيزيا سنة 1903 ، وبعد ما اتوفى زوجها عرضت عليها جامعة (السوربون) انها تاخد مكان جوزها فى التدريس فى الجامعه فكانت اول ست تدرس فى السوربون ، و استمرت تعمل ابحاثها على عناصر البولونيوم و الراديوم ، و نجحت فى استخراج الراديوم سنة 1919 ، و فى سنة 1911 أخذت جائزة نوبل فى الكيميا بسبب توصلها لمستخرج نقى لعنصر الراديوم. و بكده بقت هى الشخص الوحيد اللى أخد جايزة نوبل مرتين.

[[تصنيف:مواليد 1867]]
[[تصنيف:وفيات 1934]]
[[تصنيف:مدفونين فى البانتيون]]
[[تصنيف:علما فرنساويين|مارى كورى]]
[[تصنيف:علما بولانديين|مارى كورى]]
[[تصنيف:فرنساويين بولانديين]]
[[تصنيف:واخدين جايزة نوبل]]
[[تصنيف:ملحدين فرنساويين]]
[[تصنيف:لادينيين]]

</doc>
<doc id="691" url="https://arz.wikipedia.org/wiki?curid=691" title="ماريلين مونرو">
ماريلين مونرو

ماريلين مونرو ("Marilyn Monroe")‏ (1 يونيو 1926 - 5 اغسطس 1962) اسمها الحقيقى نورما جين مورتنسون (Norma Jeane Mortenson) هى ممثلة امريكانية ومغنية وكمان منتجة افلام

اخدت سنة 1960 جايزة جولدن جلوب "Golden Globe" كـأحسن ممثلة.

قضت فترة طويلة من طفولتها فى الملاجئ بس بسبب جمالها ابتدت تشتغل فى مجال عروض الازياء كـ موديل و دا وصلها سنة 1946 لمجال السينيما فى ادوار صغيرة.
فى سنة 1950 عملت فيلمين ناجحين جدا ورا بعض اللى هما "The Asphalt Jungle" و "All About Eve" و بدأت شهرتها تزيد شوية شوية و خصوصا بعد ما بدأت تمثل ادوار كوميدية رحب بيها الجمهور و النقاد. وصلت ماريلين لقمة تألقها و نجاحها بعد ما اتجوزت الكاتب المشهور ارثر ميلير "Arthur Miller " ودرست فى "Actors Studio". اشهر ادوارها الدرامية فى فيلم "Bus Stop" و اللى بهرت فيها حتى النقاد و بعدين خدت جايزة الجولدن جلوب عن فيلمها "Some Like It Hot" سنة 1960.


السنين الاخرانية من حياتها كانت صعبة و مليانة مشاكل شخصية و امراض و كمان سمعتها كممثلة انتشرت عنها انها ممثلة صعب التعامل معاها.مارلين مونرو ماتت سنة 1962 بجرعة عالية من دوا اسمه الباربيتيوريت و فيه ناس بتقول انها خدت الجرعة العالية دي بالغلط و فيه ناس بتقول انها خدتها بالقصد علشان تنتحر و كمان فيه ناس تانيين بيفسرو موتها بمؤامرة اتقتلت فيها ماريلين لاسباب سياسية.


</doc>
<doc id="692" url="https://arz.wikipedia.org/wiki?curid=692" title="مالطا">
مالطا

مالطا (جمهورية مالطا) هى دوله صغيره فيها كثافه سكانيه عاليه جداً و هى متكونه من 7 جزر فى البحر المتوسط منهم تلات جزر مأهولة. مساحة مالطا 316 كم مربع وعدد سكانها 410,290 و بكدا بتكون سابع دولة فى العالم فى الكثافة السكانية.

مالطا موجودة على بعد 288 كم فقط من تونس وعلى بعد 93 كم من صقليه/سيسيلى.

عاصمة مالطا هى ڤاليتا.

مالطا فيها لغتين رسميتين: المالطى و الانجليزى. "المالطى: لغة مشتقة من العربى-الصقلى و قريبة فى المفردات و النطق من التونسى". و الطاليانى ساعات بيعتبر لغه ثالثه, لإن معظم القنوات المالطيه و الادب بالطاليانى. و كمان قبل 1936, الطاليانى كانت هى اللغه الرسميه الوحيده للبلد.

مالطا استقلت عن بريطانيا سنة 1964 و بقت عضو فى الاتحاد الاوروبى من سنة 2004.


</doc>
<doc id="694" url="https://arz.wikipedia.org/wiki?curid=694" title="مانيليه">
مانيليه

مزيكة المانيليه (بالروماني:muzica de manele ) هى نوع من انواع المزيكا الشعبيه المشهوره فى بلاد البلقان و ظهرت اول ما ظهرت فى رومانيا بس بعدين انتشرت فى صربيا و بولجاريا و البانيا و مونتينيجرو(الجبل الاسود).بدات المزيكة فى التمانينات و اوئل التسعينات عن طريق ترجمة و تقليد المزيكة العربية و التركية و كانت بتتغتى فى احياء بوخارست الفقيرة و خصوصا بين مجتمعات الغجر و فى شارع فرينتار السيء السمعة و المشهور بتجار المخدرات و الدعارة. من اشهر و اول الفرق اللى حققت نجاح فرقة آزور( اللون السماوي) فى اواخر التمانينات.و شوية شوية ابتدت تنتشر فى حتت تانية فى رومانيا زي بانات و اولتينيا و حققت نجاحات مش متوقعة.النوع دا من المزيكة بيتتهم دايما بانه بينقل و بيقلد المزيكة و حصلت فضيحة كبيرة لما عملو اغنية (ليه بتكدبي عليا؟) اللى كسرت الدنيا و بعدين اتضح انها مجرد نقل مسطرة من اغنية (ماجاباس) اليونانية المشهورة بتاعة ديسبينا فاندي.

موسيقى المانيليه عبارة عن خليط من الموسيقى الشرقية( التركية و العربية) والموسيقى البالقانية و فيها تاثير قوي من موسيقى الغجر.

اللى ما بيحبوش مزيكة المانيليه بيتهموها بأنها سطحية و كلماتها متكررة و بتدور حوالين الوسامة و الشطارة بتاعة المغني و عن البنات اللى بيقعو فى حبه. و كمان الفشخرة بالفلوس و حتى ساعات بالبلطجة.المغنيين بيعملو غلطات نحوية كتيرة و الحانهم بسيطة و متكررة.

مغنيين المانيليه رسمو لنفسيهم صورة معينة من الموضة و اللى بتبقى غالبا عبارة عن بناطيل ضيقة و قمصان مشجرة و جزم ليها بوز من قدام.الجيل بيستعملوه بشكل كبير فى تسريحا ت شعرهم و بيحطو بارفانات قوية و بيلبسو سلاسل دهب تقيلة.المرسيدس و البي ام دبليو هما اشهر عربيتين لازم مغنى المانيليه يكون عنده واحدة منهم على الاقل.

المانيليه مشهورة و منتشره بنجاح فى الاحياء الفقيرة فى رومانيا بس بتقابل نقد قاسي من المثقفين و المتعلمين اللى بيرفضو يسموها مزيكة و بيوصفوها بـ سودو-موزيكا يعني المزيكة الكدابة او المزيكة الفشنك.
القنوات التليفوينية و الراديو ما بتذيعش اغاني المانيليه بشكل كبير بس فيه قنوات متخصصة ما بتذيعش غيرها. فى ليلة راس السنة 2006 كل قنوات التليفزيون الروماني كانت بتذيع اغاني المانيليه و اللى بتعكس نجاحها و قدرتها على جذب المشاهدين على الرغم من الانكار الرسمي ليها و الهجوم الشديد عليها. فى 1 ديسمبر 2005 (يوم العيد الوطني بتاع رومانيا) اكبر قناة تليفزيون فى رومانيا (برو-تي-فى) اذاعت على الهوا عشر ريميكسات مختلفة للنشيد الوطني بتاع رومانيا. و احدة من الريميكسات دي كانت بطريقة المانيليه و دا عمل جدل كبير بين الرومانيين اللى اعتبروه اهانة للنشيد الوطني، بس فى نفس الوقت بين و ورى الناس النجاح الكبير و القبول اللى وصلت له مزيكة المانيليه.

مجموعة من الاغاني الرومانية مانيليه 


</doc>
<doc id="695" url="https://arz.wikipedia.org/wiki?curid=695" title="مايكلانجلو">
مايكلانجلو

مايكلانجلو ( اتولد 6 مارس 1475- مات 18 فبراير 1564) كان رسام و نحات و مهندس و كمان شاعر طاليانى من عصر النهضه.

من اشهر الحاجات اللى عملها تمثال داوود و تمثال موسى.

مايكلانجلو كان معروف عنه انه بيقدر يرسم بإديه الاتنين، لما كانت واحدة بتتعب كان بيستعمل الايد التانية.

ميكيلانچلو إتولد يوم 6 مارس سنة 1475 فى كابريس قرب أريزو ، توسكانا. و دلوقتى كابريس اسمها كابريس ميكيلانچلو على اسمه.


</doc>
<doc id="697" url="https://arz.wikipedia.org/wiki?curid=697" title="محمد على باشا">
محمد على باشا

محمد على باشا - محمد على ابراهيم أغا - اتلقب بـ عزيز مصر - و اتعرف فى مصر كمان باسم محمد على باشا القوللى (كافالا، 4 مارس 1769 -القاهره، 2 اغسطس 1849) والى مصر و مؤسس الاسرة العلويه اللى حكمت مصر و السودان حوالى 150 سنة من 1805 لحد سنة 1953. محمد على باشا حكم من 17 مايو 1805 ل 1 سبتمبر 1848 و بيعتبر مؤسس مصر الحديثه و بغض النظر عن مظالمه و جرايمه و اخفاقاته كان سبب نهضتها و دخولها العصر الحديث. قال عنه المؤرخ عبد الرحمن الجبرتى: " فلو وفقه الله لشىء من العدالة على ما فيه من العزم والرياسة والشهامة والتدبير والمطاولة لكان اعجوبة زمانه وفريد اوانه ".
محمد على باشا اتولد سنة 1769 فى مدينة كاڤالا ( قوله) Kavala فى مقدونيا اللى كانت وقتها ضمن أراضى الامبراطورية العثمانيه ، و كان بغض النظر عن اصله اللى فى الأغلب كان البانى بيعتبر نفسه عثمانى. بعد فشل مشاريعه العسكريه و عزله اتوفى فى اسكندريه فى 2 اغسطس 1849 ، و اندفن فى الجامع المعروف بإسمه فوق جبل المقطم فى قلعة القاهره.

محمد علي اتولد فى سنة 1769 فى قريه اسمها كاڤالا ( ‍Kavala ) فى مقدونيا على بعد 320 كم غرب استانبول، كاڤالا كانت فى الوقت ده من أملاك الاتراك العثمانيين فى البلقان. بس بيتقال ان ابوه و امه اصلهم من البانيا، ابوه اللى كان اسمه ابراهيم آغا كان بيشتغل غفير طرق و خلف 17 ابن كلهم ماتو ماعادا محمد على. ام محمد على مش معروف اسمها أوهى مين. فى سنة 1773 اتيتم محمد على و هو عنده اربع سنين بعد مامات ابوه و حصلته امه ، فأخده عمه طوسون آغا عشان يربيه و كان متسلم قرية كافالا لكن هو كمان مات بعدها بشويه بعد ما قتله السلطان العثمانى فبقى محمد على وحيد من تانى فأخده صاحب لأبوه اسمه جربتجى فى راوسطا و عيشه فى بيته مع ولاده. محمد على عاش فى مذلة اليتم و عانى كتير فى طفولته و صباه و بيتقال انه بعد مااتولى حكم مصر كان بيحكى للمقربين ليه عن المعاناه اللى شافها و هو طفل و يقول: " أتولد لأبويا سبعتاشر ولد ماعاشى منهم غيرى انا ، و عشان كده ابويا كان بيحبنى قوى و بيخاف عليا ، لكن اتوفى فبقيت عيل يتيم واتبدل عزى بذلى ، و كنت باسمعهم يقولو الجمله دى اللى عمرى مانستها طول حياتى : " ياترى مصير الواد التعيس ده حايكون ايه بعد مامات ابوه و امه ! ". فكنت بأتغافل عن الكلام ده و بيجينى إحساس غريب بيحركنى عشان اقوم من تحت المذله دى ، فكنت بأجهد نفسى فى أى شغلانه بأقدر أعملها و بهمه غريبه لدرجة انى ساعات كان بيعدى عليا يومين و انا بأسعى من غير مااكل ولا أنام غير حبه. و من الحاجات اللى قاسيتها انى كنت مره مسافر فى مركب فزادت الريح و كسرت المركب و اكمنى كنت صغير سابونى و ركبو مركبه كانت وايانا وراحو بيها على جزيره ففضلت انا اجاهد فى المايه و الموج عمال يحدف فيا و يخبطنى فى الصخر لغاية ايدايا ما اتكسرو و هم رفياعين ، و فضلت اكافح لغاية ماربنا رادلى انى اوصل الجزيره بسلامه والجزيره دى دلوقتى جزء من مملكتى. "

بيتحكى ان محمدعلى فى صباه كان بيزور فى كاڤالا تاجر فرنساوى كبير اسمه مسيو ليون.التاجرالفرنساوى ده كان لما شاف محمد على حس بالشفقه عليه لمالاحظ انه فطين و نبيه فبقى يساعده و يعطف عليه لغاية ما محمد على بقى بيحبه و بيتقال ان بعد محمد على مااتولى حكم مصر بعت للمسيو ليون فى سنة 1820 دعوه عشان يستضيفه فى مصر و قبل المسيو ليون الدعوه لكن اتوفى قبل مايروح مصر فزعل عليه محمد على و بعت لأخته هديه قيمتها عشرتلاف فرنك.

اتربى محمد على فى بيت صاحب ابوه جربتجى فى راوسطا ، و زى ولاد المنطقه اتعلم من صغره اللعب بالسيف و الجريد و بين مهاره ، فلما كبر انضم للجهاديه اللى كان جربتجى الراجل اللى رباه بيشرف عليها ، و لما بين قدراته فى تحصيل الضرايب رقاه جربتجى لرتبة بلوك باشى و جوزه من واحده قريبته اسمها " أمينه هانم نوصرتلى " كانت متطلقه و عندها فلوس وأملاك ، فساب محمد على الجهاديه و دخل فى التجاره و اهتم بالذات بتجارة الدخان و دى كانت تجاره رايجه فى المنطقه اياميها و نجح فيها و اشتهر. حب محمد على للتجاره كان اكتسبه من مسيو ليون التاجر الفرنساوى اللى كان بيشفق عليه فى طفولته و بطبيعة الحال ده كان من اسباب اهتمامه بالتجاره بعد ماحكم مصر.

فضل محمد على شغال فى التجاره لغاية لما الباب العالى فى سنة 1801 قرر تخريج الفرنساويه من مصر. الفرنساويه كانو غزو مصر سنة 1798 بقيادة نابوليون بونابرت فى الحمله المعروفه باسم الحمله الفرنساويه اللى غلبو فيها المماليك المصرليه و احتلو مصر و قعدو فيها تلت سنين و فضل السلطان العثمانى يبعت عسكر عشان يحاربهم و يخرجهم من مصر بمساعدة الانجليز من وقت للتانى. فى سنة 1801 بعت العثمانيين على مصر حمله كبيره تحت قوماندية حسين قبطان باشا بمشاركة الانجليز.

محمد على كان من ضمن المرتزقه الألبان اللى انضمو للقوات البحريه بعد مااتجند فى راوسطا كمعاون لعلى آغا على راس 300 مرتزق ألبانى ( ارناؤوط ). على آغا كان ابن جربتجى الراجل اللى ربى محمد على. لما وصلت المراكب ابو قير اتغلبت من الفرنساويه فرجع على آغا على بلده وساب عساكره تحت قوماندية محمد على اللى فى الغضون دى كان اترقى لرتبة بيكباشى. العثمانليه بمعاونةالاسطول الانجليزى قدرو يغلبو الفرنساويه و اتعملت اتفاقيه انسحب الفرنساويه بموجبها من مصر فى سبتمبر 1801.العسكر العثمانى كان من ضمنه جماعات من الأرناؤوط و الانكشاريه و الغليونجيه و دول قعدو لحماية مصر السفلى و مدن فى الصعيد ، و الانجليز اللى كانو تحت قوماندية الجنرال هتشنسون نزلو فى اسكندريه عشان يساعدو فى تعيين والى عثمانى و محاربة المماليك المصرليه اللى كانو عمالين يقاومو عشان استقلال مصر.

اتعين محمد خسرو باشا والى على مصر بمساعدة حسين قبطان باشا حيث ان خسرو كان فى الاصل من مماليكه. و بعد تعيينه راح على القاهره و خلص على اللى كانو مواليين للفرنساويه و كان معاه اوامر سريه بالقضاء على المماليك المصرليه بأى طريقه ، فبعت تجريده على الصعيد عشان تقضى على المصرليه الموجودين هناك فلما حس المصرليه بالخطر اتصلو بالفرنساويه و استنجدو بيهم لكن الاتصالات ماجابتش نتيجه لكن تجريدة خسروباشا هى كمان ماحققتش حاجه و رجعت من الصعيد ، و استمر خسرو باشا يحارب المصرليه فى مناطق مختلفه و يشن حملات عليهم. فى حمله من دول امر محمد على ، اللى فى الغضون دى كان اترقى لرتبة سرششمه و بقى قومندان على 4000 مرتزق ألبانى ، بإنه يروح يساعد الحمله لكن الحمله اتغلبت قبل مايوصل محمد على بعساكره فإتحجج قومندان الحمله بإن تأخر محمد على فى الوصول كان سبب هزيمته و بعت بلاغ لخسرو باشا. خسرو باشا اللى ماكانش بيحب محمد على صدق الموضوع و امر فى السر بقتله و كتبله انه لازم يروح يقابله فى نص الليل لمناقشة شوية حاجات ، لكن محمد على مابلعش الطعم و فهم انه ناوى يقتله فماراحش و اتصل فى السر بالمماليك المصرليه واتحالف معاهم ضد خسرو باشا و قدرو انهم يطلعو خسرو باشا من القاهره فهرب على دمياط وعينو مكانه طاهر باشا، لكن طاهر باشا اتقتل و احتل محمد على قلعة القاهره فراح احمد باشا والى الشرطه منصب نفسه والى لكن قدر المصرليه انهم يطردوه من القاهره و راحو على دمياط و حاربو خسرو باشا واسروه و رجعو بيه على القاهره و سجنوه فى القلعه.

لما السلطان العثمانلى فى استانبول عرف باللى حصل فى مصر بعت والى اسمه على باشا الجزائرلى و بعد وصوله القاهره ابتدا يكيد للمماليك المصرليه و محمد على. المماليك المصرليه كان ليهم زعيمين الامير محمد الألفى و الامير عثمان البرديسى و الاتنين كانو واقعين فى بعض و بيتنافسو على السلطه. الألفى كان راح انجلترا عشان يطلب من الانجليز انهم يقفو فى صفه ضد البرديسى ، و لما رجع مصر انتهز محمد على الفرصه و قوم غريمه البرديسى عليه فعمل للالفى مكيده لكن فلت منها و هرب عالصعيد فافتكر البرديسى ان الجو خلاله فى القاهره و هو مش دريان ام محمد على بيكيد له و بيدبر له مصيبه هو كمان. فى 1804 محمد على بمكره حرك الألبان على البرديسى و اتفق معاهم انهم يتمردو و يطالبو بماهياتهم المتأخره فثارو و هددو البرديسى اذا مادفعلهمش مرتباتهم المتأخره ، فراح البرديسى عشان يقدر يدفع المرتبات عامل ضرايب جامده على سكان القاهره و بقى يحصلها بقسوه و عنف فثار عليه اهل القاهره و خرجت مظاهرات بتنادى: " ايش تاخد من تفليسى يا برديسى " و اضطر يهرب من القاهره اللى عمره مارجعها تانى.

بعد ماهرب الاميرين مافضلش من رجالة السلطه فى القاهره غير محمد على اللى راح لامم العلما والمشايخ حواليه و اتفاوضو سوا على اطلاق سراح خسرو باشا و ترجيعه لمنصبه فوافق محمد على و رجعه لمنصبه لكن ماأقعدش فى المنصب غير يوم واحد اتبعت بعده على رشيد و من هناك على الاستانه و كل ده كان بمكرو تدبير محمد على اللى بعد ما خلص من خسروباشا هوكمان اتظاهربإنمصر محتاجه والى عثمانى و اقترح تنصيب خورشيد باشا اللى كان فى اسكندريه فوافق العلما و المشايخ و على انمحمد على يكون نايبه بصفة قائمقام و بعتو للباب العالى فى الاستانه يبلغوه و يطلبو الموافقه فوافق السلطان العثمانى.

بعد مااتعين احمد خورشيد باشا والى على مصر لقى ان محمد على مستأثر بالنفوذ بسبب العسكر الألبان اللى تحت ايديه فخاف على نفسه و جاب عساكر مغاربه بيتسمو الدلاتيه عشان يبقو معاه لو استدعت الامور ، و فهم محمد على قصد خورشيد باشا فراح مخلى الدلاتيه دول يعاملو سكان القاهره معامله وحشه و يقتلو و ينهبو بالإعتماد على نفوذ خورشيد باشا و بكده كره اهل القاهره فيهم و بالذات العلما و المشايخ.

فى اوائل مايو 1805 وصل لمحمد على قرار بتعيينه والى على جده فى شبه الجزيره العربيه ففرح خورشيد باشا بقرب خلاصه منه و لبسه هدوم المنصب " الفروه و القارووق " ، وخرج محمد على على انه رايح على جده لكن فى قرارة نفسه ماكانش عايز يسيب مصر ، و انتهز فرصة تمرد العسكر ومطالبتهم بالعلوفه فقالهم: " اهو الباشا عندكو طالبوه بيها " و روح هو على بيته فى الأزبكيه و قعد يرمى دهب على الناس و هو فى السكه عشان يحبب الناس فيه و يكرهم فى خورشيد باشا. ماحدش عارف ايه بالظبط اللى حصل مابين محمد على والمشايخ فى التلت تيام اللى بعد كده ، لكن اللى حصل بعدها هو ان المشايخ بزعامة السيد عمر مكرم نقيب الاشراف راحوله على بيته و هما بيهتفو بنفس واحد: " مش عاوزين خورشيد باشا والى علينا " ، فطلعلهم محمد على و سألهم: " امال عايزين مين ؟ " ، فردو عليه: " مش عايزين حد غيرك انت ". فعمل محمد على نفسه انه مش عايز المنصب و قعد يشكر فى خورشيد باشا و يهديهم لكن فضلو يلحو عليه لغاية مافى الاخر وافق ، فراحو ملبسينه الكرك و القفطان و بعتو لخورشيد باشا يطالبوه بالنزول من القلعه ، و لما ماقبلش خورشيد باشا طلبهم حاصروه فى القلعه و كتبو للباب العالى باللى حصل و فضلو على الحال ده لغاية مافى 9 يوليه 1805 وصل فرمان من السلطان العثمانى بعزل خورشيد باشا و تنصيب محمد على مكانه والى على مصر ، فخرج خورشيد باشا من القلعه و مشى من مصر و هو مقهور ومتغاظ من محمد على.

المماليك المصرليه كانو هما كمان متغاظين من محمد على بعد ماشافو مكره و ألاعيبه و ازاى استخدمهم لخدمة اهدافه الشخصيه فثارو عليه بزعامة الامير الألفى اللى طوالى اول ماسمع ان محمد على اتعين والى اتصل بالانجليز و طلب منهم المساعده فى خلعه لكن القنصل الفرنساوى عرف وعرقل الاتصال فدخل الألفى فى مفاوضات للمصالحه ترضى الطرفين لكن مااتوصلوش لإتفاق فإتصل الألفى بالإنجليز تانى عن طريق سفيرهم ، و فعلا اتدخلت انجلترا و قدرت تقنع السلطان العثمانى بعزل محمد على فبعت واحد اسمه موسى باشا عشان يحل محله لكن المشايخ و سفير فرنسا فى الاستانه وضحو للسلطان مقاصد المماليك المصرليه فغير رأيه و ثبت محمدعلى فى منصبه لكن امره بإنه مايتعرضش للمصرليه حيث ان فيه عفو عام عنهم صدر. لكن المقادير ساعدت محمد على حيث ان البرديسى ومن بعده الألفى اتوفو بعد شويه و اتزعم المصرليه شاهين بيك اللى ماكانش فى قوتهم فضعفت شوكة المصرليه واتقوى مركز محمد على.

انجلترا من جهتها شافت ان التطورات دى ضد مصالحها و نفوذها فبعتت حمله عسكريه على مصر بقيادةالجنرال فريزر لترجيع السلطه للمماليك المصرليه ، لكن فى الغضون دى المصرليه كانو اتبعترو و اتشتتو فى نواحى مصر فقعدت الحمله فتره على ساحل مصر و بعدين اتفقت مع محمد على على صلح و مشيت من مصر من غير ماتحقق حاجه. محمد على باشا عمل كمان صلح مع شاهين بك زعيم المصرليه و بكده بقت مصر فى قبضة ايده فابتدا يفرق مناصب و مراكز حكومته على قرايبه اللى بيثق فيهم. فى اخر يوليه 1808 اتنصب محمود التانى سلطان على عرش الاستانه بعد وفاة السلطان مصطفى الرابع.

محمد على كان راجل امى مابيعرفش لا يقرا و لايكتب و ماكانش بيتكلم بالمصرى لكن كان مكار و امير من امرا الدهاء الكبار و قضى السنين الاولانيه من ولايته فى تقوية مركزه و ازاحة اى حد ممكن يمثل تهديد لسلطته ، و بالغدر و الخيانه وصل لأهدافه فى تثبيت رجليه. اول ضحايا محمد على باشا كان عمر مكرم اللى غدر بيه محمد على مع انه هو اللى لعب دور كبير فى تنصيبه و روج لولايته على مصر. عمر مكرم اللى كان معروف بنصرة العدل و محبوب من عامة الشعب شاف ان محمد على خرج عن الخط و استأثر بالسلطه و ماوفاش بالعهد و بقى بيعمل مظالم على الناس ، و قال المشايخ بزعامته: " احنا بايعناه على العدل مش على الظلم و الجور ". ففى صيف 1808 جه الفيضان منخفض فعم مصر الغلا و القحط و عانى المصريين فى الظروف دى من الضرايب و المكوس و الأتاوات اللى محمد على كان فارضها عليهم فمالقوش حد يشتكوله غير عمر مكرم و المشايخ و لما اشتكو لمحمد على قالهم يروحو هما و القسسه يصلو صلاة استسقا فى الجوامع و الكنايس و بعد كده فى 1809 راح مزود الضرايب والمكوس و فارض ضرايب جديده على الناس لكن مافرضهاش على المشايخ عشان يكونو فى صفه فهاج المصريين بكل طبقاتهم و بعت عمر مكرم و المشايخ عريضه بتطالب بشيل الظلم عن كاهل الشعب. محمد على اللى ماكانش عايز حد ينافسه وكان عارف ان عمر مكرم ليه شعبيه كبيره و الناس بتحبه قدر بمكره انه يقلب المشايخ على بعض و عن طريق مشايخ منافسين لعمر مكرم لبسه تهم بالكدب و عزله و نفاه على دمياط ، و حزنت الناس على عمر مكرم و عيطت على فراقه. و بعد ما غدر محمد على بعمر مكرم و خلص منه جه دور المماليك المصرليه اللى كان اتصالح مع زعيمهم شاهين بيك.

العثمانيين شافو ان موضوع الوهابيين بقى بيهدد نفوذهم فى شبه جزيرة العرب فطلب السلطان محمود التانى مساعدة محمد على فى اخضاعهم. الوهابيه حركه دينيه اسسها محمد عبد الوهاب (1695-1719) وكانت فى الوقت ده تحت قيادة سعود بن عبد العزيز و مسيطره على شبه الجزيره العربيه. فى 1802 سعود كان بعت للسلطان العثمانى سليم التالت يبلغه انه فتح بلاد الحجاز و انه هدم قباب القبور و الجوامع و طلب منه انه مايبعتش المحمل تانى لإنه مش من الدين ، و طرد كل الاتراك اللى كانو فى مكه. و فى 1804 استولى الوهابيين على المدينه المنوره و استمر زحفهم فى اليمن جنوباً و على الشام شمالاً و منعو المسلمين اللى مش على مذهبهم من الحج ، و على سنة 1811 كان نفوذهم زاد فى كل شبه الجزيره العربيه. فى الظروف دى طلب السلطان العثمانى من محمد على انه يساعده ، و فى الأغلب كان عايز بالمره يبدد قوة محمد على و يشتت جيشه فى مغامرات عسكريه بره مصر ، لكن محمد على اللى كان بيعتبر نفسه عثمانى قبل أى حاجه تانيه لبى طلب السلطان و جمع القوات اللازمه للحمله و هو فى الأغلب عارف هدف السلطان العثمانى ، لكن كان عارف كمان انه لو سيطر على شبه جزيرة العرب و بقت هى كمان مع مصر فى ايده حايبقى سيطر على البحر الاحمر و منطقه استراتيجيه فى قلب الشرق الأوسط غير طبعا ان الحجاز اللى فيه الحرمين الشريفين بيدى بريستيج دينى للى بيحكمه. عدد قوات الحمله كان 4000 عسكرى تحت قوماندية ابنه طوسون باشا و طلب محمدعلى من الباب العالى بعت اخشاب للسويس عشان يبنى بيها المراكب اللى حاتنقل العسكر و الاسلحه على الحجاز عبر البحر الاحمر فبعتله السلطان اخشاب صنع منها محمد على 18 مركب.

فى الوقت ده علاقة محمد على بالمماليك المصرليه كانت كويسه و ماعادوش بيمثلو تهديد حقيقى ليه و اكتفو بمكاسبهم الاجتماعيه و الماديه وعاشو فى الصعيد و القاهره و نواحى مصر و اعدادهم ماكنتش كبيره لدرجة انهم كانو ممكن يمثلو تهديد فعلى لمحمد على بالمرتزقه بتوعه. بعد وفاة البرديسى و الألفى محمد على اتصالح مع شاهين بيك اللى بقى زعيم المصرليه و اداه ارض فى منطقه مابين الجيزه و بنى سويف و الفيوم فعاش فيها فى سلام بعيد عن المنازعات. لكن رغم كده محمد على ارتكب ضدهم جريمه فظيعه فى الوقعه المعروفه باسم مدبحة القلعه.

ففى فبراير 1811 خرج قواد الحمله من القاهره و عسكرو فى قبة العزب فى الصحرا و هناك استنو الامر بالتحرك. محمد على حدد يوم الجمعه 1 مارس 1811 يوم لتوديع طوسون باشا و عمل وليمه للإحتفال بخروجه للحجاز على راس الحمله لمحاربة الوهابيين و عزم اعيان البلد اللى كان من ضمهم امرا المماليك المصرليه اللى اتطلب منهم المجى باللبس الرسمى. اتلم الاعيان و الامرا فى القلعه و راح شاهين بيك برجالته و استقبلهم محمد على بترحاب و قدم لهم قهوه و غيرها و قعد يكلمهم و يضحك معاهم ، و لما جه وقت الوليمه امر بخروج موكب و خلى الامرا المصرليه يمشو فى اخره و لما قربو من باب العزب فى حته ضيقه مابين الباب و الحوش العالى امر بقفل أبواب القلعه و امر مرتزقته الألبان ( الارناؤوط ) بمهاجمة الامرا المصرليه فجاءه فلما هجمو عليهم اتذعر الامرا وعرفو ان محمد على وضبلهم مكيده فحاولو يهربو عن طريق تسلق الجدران لكن المشاه اللى كانو وراهم فتحو النار عليهم من بنادقهم فحاول الامرانهم يهربو من طرق و مسالك تانيه لكن كان صعب عليهم بسبب ضيق المكان على الحصنه اللى كانو راكبينها ففيهم نزلو من على الحصنه وجريو على رجليهم و هما شاهرين سيوفهم لكن مرتزقة محمد على الألبان قعدو ينشنو عليهم بالبنادق من الشبابيك ومن فوق الأسطح فحاولو يلجأو للمبانى لكن ماكانش بفايده و اتقتل شاهين بيك قدام ديوان صلاح الدين و قطعو راسه و ودوها لمحمد على. قطع الألبان رووس امرا مصر و سرقو هدومهم و قبضو على الامرا اللى كانو جوه القلعه و مامشيوش فى الموكب و قطعو روسهم. عدد المصرليه اللى اتعزمو على الوليمه كان 400 مانجيش منهم غير اتنين هماأحمد بيك اللى غاب بسبب سفره لبوش و امين بيك اللى وصل القلعه متأخر فلما شاف الموكب ماشى لناحية باب العزب وقف بره الباب عشان يستنى خروج الموكب لكن لما الابواب اتقفلت فجاءه و سمع ضرب الرصاص عرف ان محمد على غدر بالمصرليه فإتدور بحصانه و جرى على الصحرا فى اتجاه الشام. و بيتقال انه نط بحصانه من فوق سور القلعه فى جهة الميدان فإتقتل الحصان ونجى هو و هرب. بعد المدبحه الرهيبه نادى محمد على فى القاهره ان شاهين بيك زعيم المصرليه اتقتل فحصل اضطراب و ذعر فى نواحى القاهره و خرج العسكر و نهبو بيوت الامرا و سبو ستاتهم و جواريهم و اتبعتهم عامةالناس و نهبو البيوت و الدكاكين فى نواحى القاهره. واتنادى فى القاهره بتسليم اى مصرلى يتلاقى لكخيا بك فبقى يتقبض عليهم ويتسلمو ليه وهو يقتلهم. اللى كانو عارفين بالمدبحه الاجراميه كان نايبه الكتخدا محمد لاظوغلى باشا ، و حسن باشا قومندان الفرقه الألبانيه ، و صالح قوش قومندان المرتزقه الأرناؤوط الالبان اللى نفذو المدبحه ، و ابراهيم أغا الحارس المسئول عن فتح و قفل باب العزب اللى كلمة السر بتاعته لقفل الباب كانت رصاصه يطلقها صلاح قوش فى الهوا ، لكن لا مرات محمد على " أمينه نوصرتلى " ولا ولاده طوسون و ابراهيم كانو عارفين بالمؤامره اللى دبرها مع لاظوغلى باشا. محمد على اتخلص من جثث الامرا المقتولين بحفر حفره كبيره رماهم فيها و ردمها. مراته أمينه نوصرتلى جاتلها صدمه من المدبحه اللى عملها جوزها و امتنعت عنه من يوميها لحد يوم مماتها. محمد على نفسه ماكانش بيجيب سيرة مدبحته لكن رغم كده و رغم استبشاع و اشمئزاز مراته نفسها منها كتاب مصر فى فترة حكم أولاده و احفاده اتكفلو بتلميع المدبحه وصاحبها و تبريرها بدوافع مفهومه لكن مشى على خطاهم لأسباب مش مفهومه كتير من كتبة مابعد العصر الملكى. لكن مؤرخ كبير زى عبد الرحمن الرافعى لخص رأيه فى مدبحة القلعه بقوله : " مذبحة القلعة كانت نقطة سيئه فى تاريخ محمد على ".

تانى يوم بعد المدبحه نزل محمد على من القلعه و معاه ابنه طوسون و لفو فى القاهره و قعدو يهدو الناس و امر محمد على بوقف عمليات النهب والسلب بعد ماشاف ان القاهره حاتتخرب ، لكن استمر فى تحريضه ضد المصرليه و طلب من الناس انهم يقبضو على اى مصرالى يلاقوه فى اى حته فى مصر ، و فوض محمد اغا كتخدا اللى كان عارف انه بيكره المصرليه بمهمة قتلهم فى نواحى مصر فمااترحمش حد ولا حتى الفقرا و العواجيز اللى مالهمش فى حاجه ، فبقو يتقتلو فى نواحى مصر و رووسهم تتبعت من قبلى و بحرى على القاهره و تتعلق على باب زويله و باب القلعه. محمد على وزع بيوت المصرليه اللى اتقتلو و ستتاهم على خواصه و قرايبه و ادا بيت شاهين بيك لقريبه حسين اغا.

بمدبحة القلعه و تخلصه من الامرا المصرليه و من قبلهم من عمر مكرم و الزعامات الشعبيه خلى الجو لمحمد على و بقى مسيطر بالكامل على مصر من غير مايخاف من تهديدات من حد. بالنسبة لعامة المصريين محمد على كان عارف يتعامل معاهم ازاى ، لخصه تهديده لعمر مكرم بقوله: " و ان حصل من الرعيه امر ما فليس عندى الا السيف و الانتقام ". خلى الجو لمحمد على و ابتدى يوضب مهماته التانيه و خاصة حملته على الوهابيين فى الحجاز بوصفه عثمانى مخلص للباب العالى.

ابتدا محمد على باشا يجهز لخروج حملته العسكريه ضد الوهابيين فى الحجاز ، فبعت لغالب شريف مكه يفهمه انه حايبعت حمله عسكريه عشان ينقذه من الوهابيين و فتح طريق الحرمين اللى بيوصل مابين مكه و المدينه و طلب منه انه يمهد الطريق لوصول العسكر. سعود زعيم الوهابيين لما عرف بموضوع الحمله لم 15.000 محارب واستعد لمواجهتها.

خرجت مراكب الحمله تحت قوماندية طوسون باشا من السويس و فرغت العسكر و الاسلحه فى ينبع على الساحل الشرقى للبحرالاحمر ، و بعد الاستيلاء على ينبع راحت الحمله على صفر اللى كان فيها معسكر الوهابيين و شن طوسون هجوم فاتقهقر سعود ورجالته لكن رجعو و هاجمو قوات طوسون اللى اضطرت من قوه الهجوم انها تسيب معداتها ومؤنتها و ترتد على ينبع. لما سمع محمد على باللى حصل بعت مدد لإبنه طوسون فقاد طوسون القوتين و اقتحم المدينه واستسلمتله الحاميه الوهابيه فقبض على قائدها و بعته للأتراك فى الاستانه فأعدموه طوالى ، و ساب الوهابيين مكه و دخلها طوسون و فرح محمدعلى بأخبار الإنتصارات اللى حققها ابنه. فى صيف 1812 هجم الوهابيين على عسكر طوسون فى شرق مكه فى عزالحر واستولو على مكه وبعدين راحو على المدينه و بقت كل المنطقه مابين مكه والمدينه فى ايدهم. لما عرف محمد على بالأخبار دى خرج من مصر على راس جيش ضخم وصلبيه جده فى 28 اغسطس 1813 و استقبله غالب شريف مكه ، و بعد ماحج خلع غالب من منصبه بعد ماحس انه شخص مايعتمدش عليه و بعته هو و عيلته على القاهره ومنها وداهم على سالونيكى اللى اتوفى فيها غالب بعد اربع سنين. سعود زعيم الوهابيين اتوفى فى درعيه فى 17 ابريل 1814 و بوفاته قلت سطوة الوهابيين. اتولى زعامة الوهابيين عبد الله ابن سعود و حصلت بينه و بين محمد على مناوشات عسكريه ماجابتش نتيجه. و فى 10 يناير 1815 قامت معركه كبيره بين محمد على والوهابيين اللى كان بيقودهم فيصل اخو عبد الله وانتهت المعركه بإنتصار محمد على و اتقدم طوسون على نجد لكن اتوقف قبل مايوصل درعيه. محمد على رجع مصر بعد مافتح طريق الحرمين لكن ماقدرش يقضى على الوهابيين بالكامل.
فى مصر ابتدا محمد على يخطط لتدخيل النظم الفرنساويه فى العسكريه. محمد على كان شاف الجيش الفرنساوى فى مصر ايام الحمله الفرنساويه و كان معجب بنظامه اللى عمله نابوليون بونابارت. فى الايام دى عسكر مصر كانو لسه على النمط التقليدى القديم مابيعرفوش تنظيمات الخطوط و المربعات و غيرها اللى كان بيستخدمها نابوليون فى معاركه و كانو بيخوضو المعارك بفرق او وجاقات كل فرقه منها تحت قومندان بيهجم بيها من غير تنظيم محدد. محمد على كان مدرك انه مش ممكن حيقدر يتوسع و يواجه الجيوش التركيه و الاوروبيه الحديثه بنظام جيوش العصور الوسطى. اتباحث محمد على مع الكولونيل سيف المعروف بـ سليمان الفرنساوى و طلب منه انه يدرب عسكر مصر على النظم و التحركات العسكريه الحديثه. فى يوليه 1816 امر محمد على بتدريب عسكر مصر على النظم العسكريه الحديثه ، لكن الموضوع ده ما عجبش عسكر الأرناؤوط الألبان اللى اعتبروه بدعه فاتمردو و اتجمهرو عند قلعة القاهره و طالبو محمد على ان ما يدخلش النظم ده ، و ده لإن بطبيعة الحال تطبيق النظام ده عليهم كان معناه نهاية نفوذهم و مكانتهم ، فأخد محمد على الموضوع بالعقل و ما ضغطش عليهم و قالهم خلاص طالما انهم مش عايزين مش حايفرضه عليهم ، و استكفى محمد على بتدريب العساكر المصريين على النظم دى لوحدهم و هو طبعاً فاهم ان المرتزقه الألبان ماعادوش ينفعوه خاصة بعد ماإتأمرو عليه و انقذه منهم نايبه لاظوغلى باشا. محمد على انشأ مدرسه حربيه فى الخانكاه جنب المطريه يتعلم فيها العسكر اللغات و التنظيمات الحربيه ، و انشأ مدرسه للطوبجيه ، و حول سراية مراد بك فى الجيزه لمدرسة فرسان ، و فتح فى القاهره ورش لسكب المدافع و تصنيع احتياجات العسكر. كل ده كان تحت اشراف الكولونيل سليمان بك الفرنساوى. سليمان عمل جيش من العسكر النظامى قوامه 25.000 عسكرى استخدمهم بعد كده فى حروب الموره و الشام و غيرها

فى الغضون دى رجع طوسون باشا من الحجاز و استقبلته الناس استقبال حاشد فى القاهره ، و راح لأبوه اسكندريه فلقى ان مراته خلفت عيل فسماه عباس اللى اتعرف بعد كده بـ " عباس حلمى الاول ". لكن بعد شويه عيى طوسون و مات فجاءه. فى الوقت ده كان محمدعلى فى القاهره فلما سمع ان ابنه عيان خد بعضه و راح طوالى على اسكندريه عشان يشقر عليه فلما وصل و عرف انه مات اتصاب بصدمه عصبيه جامده خلته مش قادر يتحرك لمدة تلت تيام ، و اتنقل جثمان طوسون على القاهره و اندفن فى جامع الامام الشافعى ورا جبل لمقطم فى المدافن الخديويه دلوقتى.

بعد مافاق محمد على من صدمة وفاة ابنه ابتدا يهتم بموضوع الوهابيين اكمنه كان خايف انهم يرجعو لسطوتهم ، فكتب لزعيمهم عبد الله بن سعود انه يوديله الفلوس اللى اخدها الوهابيين من الكعبه ، وانه لما يوصل مصر يبقى يجهز نفسه انه حايروح على الاستانه. لكن عبد الله رد عليه بإنه مش حايقدر يروح مصر و قاله ان الفلوس دى اتفرقت فى عهد ابوه سعود و ماعادتش موجوده و بعتله هدايا ، لكن محمد على رجعله الهدايا و هدده و اتوعده وبعدين بعتله حمله عسكريه تحت قوماندية ابنه ابراهيم باشا.

فى 3 سبتمبر 1816 خرج ابراهيم باشا بحملته من القاهره و ركب النيل لغاية قنا فى الصعيد و من هناك دخل الصحرا لغاية القصير و طلع بالمراكب على ينبع و بعدين راح عالمدينه و اتربص هناك بقواته للتحضير لهجوم كبير زى مانصحه محمد على و انضمت ليه قبايل عربيه. و لما كمل استعداداته ابتدا الحرب و فضل يهاجم و يدافع لغاية ماكانت الغلبه ليه و قبض على عبد الله بن سعود زعيم الوهابيين و بعته لمحمد على فى مصر فوصل القاهره فى 17 نوفمبر 1818 و رحب بيه محمد على و سأله ايه رأيه فى ابراهيم باشا فرد عليه : " قد قام بواجباته و نحن قمنا بواجباتنا و هكذا أراد الله " ، فبعته محمد على للأتراك فى الأستانه فجرسوه لمدة تلت تيام فى شوارع استانبول و بعدين اعدموه. لما عرف اهل درعيه اللى حصل خافو وهدو المدينه و هربو فدخلها عسكر ابراهيم باشا.

السلطان العثمانى كافىء ابراهيم باشا بخلعة شرف وعينه والى على مكه ، وانعم على محمد على بلقب " خان " و ده كان لقب كبير مانالهوش اياميها من ولاة العثمانيين غير حاكم القرم.

محمد على باشا حول مصر لقوه اقليميه لحسابه الخاص و اتعامل مع مصر كتاجر احتكارى جشع ، كل حاجه فى مصر بقت ملكه الشخصى ، ارضها و تجارتها و اهلها و حتى دار سك العمله اللى صادرها و نهب موظفينها. بيقول الجبرتى عن انقضاض محمد على على افندية الضربخانه : " وطمعت نفسه فى مصادرتهم و أخذ الاموال لما يرى عليهم من التجمل فى الملابس والمراكب لأن من طبعه داء الحسد والشره والطمع والتطلع لما فى أيدى الناس وأرزاقهم".

من ناحيه تانيه طمع محمد على وصله لإنه يحلم بإنه ممكن يورث السلطان العثمانى اللى امبراطوريته كانت بتحتضر. محمد على لخص حلمه بقوله: " انا عارف ان الامبراطوريه العثمانيه فى اتجاهها للانهيار ، و على انقاضها، حابنى مملكة عظيمه حدودها عند دجله و الفرات " ، و حاول محمد على تحقيق حلمه على حساب المصريين اللى حولهم لدفيعة ضرايب و مكوس ظالمه و حول فلاحينهم لعمال سخره و وقود لحروبه. فبعد ما شاف ان المرتزقه الألبان بتوعه ماعادوش ينفعوه ، و بعد مافشل فى استخدام السودانيين كعسكر لجيشه مالقاش قدامه غير تجنيد المصريين. فى سنة 1822 اصدر محمد على قرار بتجنيد المصريين اجبارى و اقتحم عساكره و الكشافين بتوعه القرى المصريه و خطفو الفلاحين و ربطوهم بالأغلال و القماطات و ساقوهم زى العبيد على المعسكرات لتجنيدهم بالعافيه عشان يبعتهم يحاربو و يحققوله حلمه التوسعى على جماجمهم. خطف الفلاحين كان بيبدأ بتكليف مدير كل مديريه بجمع العدد المطلوب و هو بدوره كان بيوزع العدد على القرى بتاعة المديريه فيروح العمد و المشايخ بمساعدة العساكر منقضين فجاءه على القرى و يقبضو على الفلاحين و يسوقوهم زى العبيد و المجرمين و هما مربوطين بالسلاسل و الأغلال و يودوهم بالمنظر ده لعاصمة المديريه من غير ما يميزو مابين العواجيز و الشبان و الصبيان و الأصحاء و العيانين و اللى فيهم عاهات. و كان اهاليهم و عيالهم و امهاتهم و ستاتهم بيمشو وراهم و هما بيصوتو و بينوحو. و بعد التجميع فى المديريه كانو بيودوهم بالمنظر ده على مراكز الفرز. فكرة التجنيد الاجبارى اللى فرضها محمد على مااتقبلهاش المصريين. الفلاحين المصريين بقو يعملو فى اجسامهم عاهات عن طريق حاجات زى قطع صوابعهم و حط سم فيران فى عينيهم عشان يتشركو و مايدخلوش الجيش ، لكن محمد على رد بعمل اورطه اسمها اورطة المعوقين حط فيها المتشركين عشان يورى المصريين انهم هيتجندو مهما عملو و سواء كانو معافين او معاقين. محمد على استخدم كمان الدين و رفع شعارات دينيه لتحفيز المصريين على قبول التجنيد. فى سنة 1823 هب كل الصعيد ضد استبداد محمد على و طغيانه ، و بعد الصعيد ثار المصريين فى قرى المنوفيه فراح لهم محمد على بنفسه و معاه مدافع و قمع ثورتهم بعنف و وحشيه و كسر شوكتهم هما كمان بعد ما قضى على عمر مكرم و الزعامات الشعبيه و الامرا المصرليه.

بعد الانتصار على الوهابيين ابتدى محمد على يفكر فى فتح السودان للتدوير على الدهب و المعادن الغاليه و الحصول على المنتجات زى الصمغ و العاج و غيرها ، فبعت عسكر على السودان تحت قوماندية ابنه التالت اللى كان اسمه اسماعيل باشا. السودان اياميها ماكانتش بلد واحده لكن كانت بتتسمى بلاد السودان و كانت بتتكون من قبايل و امارات و ممالك زى دارفور و كوردفان و غيرها. قدر اسماعيل باشا انه ياخد قريه و را قريه و منطقه ورا منطقه و يخضع قبيله ورا قبيله لغاية ماوصل للجندول الساتت و استسلمتله قبايل الشائتيه بعد مقاومه بسيطه و بقت سنار وكردوفان من املاك محمد على ، و راح اسماعيل باشا على فازوغلو وافتكر انه اكتشف دهب و بعدين ظهر الوبا و قضى على اعداد من العسكر فشيعله محمد على قوات جديده بتتكون من 3000 عسكرى بقوماندية احمد بك الدفتردار. لكن اسماعيل باشا اتقتل فى شندى بطريقه غريبه بخدعه عملها ملكها نمر بعد اسماعيل باشا ماضربه و هدده بالخازوق اذا مجابلهوش دهب. وانتقم احمد بك الدفتردار لقتله بمجزره قتل فيها اعداد كبيره و بكده اتفتحت السودان و بقت بلد واحده خاضعه لمحمد على باشا.

فى سنة 1824 السلطان العثمانى محمود التانى عين محمد علي حاكم علي الموره اليونان عشان يساعده ضد الثوار اليونانيين فى حرب الاستقلال اليونانيه اللى كانت دايره وقتها. ابراهيم باشا قدر يحقق انتصارات كتيره بطريقه اذهلت الاوروبين و فى 1827 اتفقت روسيا و انجلترا و فرنسا على ان اليونان مش تابعه للسلطنه العثمانيه و قررو ضرب الاسطولين المصرى و التركى فقامت معركه بحريه اتعرفت بإسم معركة نافارين انتهت بهزيمة اساطيل مصر و تركيا. فى معركة نافارين خسرت مصر 30.000 بحار من ال42.000 بحار بتوع الاسطول و خسرت 19 سفينه من 31 سفينه و اعداد كبيره من الناقلات و مبالغ ضخمه دفعها الشعب المصرى لتحقيق أحلام محمد على التوسعيه. انتهت الكارثه بتوقيع معاهده سمحت للقوات المصريه بالرجوع لمصر لكن السلطان العثمانى نجح فى استنزاف تابعه محمد على و اضعافه ، فمحمد على خرج من نافارين أضعف و بإمكانيات اقل مما كان عليه. محمد على فى غضبه على السلطان العثمانى اللى ورطه قال: " السلطان ده اللى اثبت هو و رجالته انهم اغبى من الحمير ". لكن اكمن محمد على ساعد السلطان العثمانى فى الموره السلطان اهداه جزيرة كريت زى ما اهداه الحجاز لما ساعده ضد الوهابيين و بكده بقى محمد على معاه مصر و السودان و شبه الجزيره العربيه بما فيها اليمن و ابتدا يبص اتجاه الشام.

محمد على اللى كان عايز يعمل امبراطوريه توصل لحد ميسوبوتاميا بعت ابراهيم باشا بجيشه على الشام ، و فى سنة 1832 حقق ابراهيم باشا انتصارات ضخمه على الجيش التركى بأقل خساير و استولى على الشام بما فيها دمشق و حمص و غزه و حيفا و يافا و عكا ، و فضل ابراهيم يحقق انتصار ورا انتصار فى الشام و فى بيلان و دمر جيش تركى فى قونيه و اسر قومندانه فى ظرف 7 ساعات و استولى عليها و استولى على كوتاهيه و قرب من دخول استانبول نفسها عاصمة الدوله العثمانيه و ما بقاش فاضل لوقوعها فى ايده غير كام يوم. ده خلى الاوروبيين اللى كانت ليهم مطامع خاصه فى المنطقه يتصابو بالذعر و استنجد السلطان العثمانلى بأعدائه الروس اللى طوالى استجابو و حركو اسطولهم للبوسفور بموافقة العثمانيين لاول مره فى التاريخ ، و لما شافت فرنسا و انجلترا الخطوه اللى عملتها روسيا اللى كانت بتنافسهم على التركه العثمانليه ضغطو على السلطان العثمانلى للاتفاق مع محمد على و فى نفس الوقت ضغطو على محمد على عشان يوقف زحف ابنه ابراهيم باشا. محمد على ادرك ان الاوروبيين مش حايسكتو و طلب من ابراهيم باشا وقف الزحف. ابراهيم كقومندان عسكرى منتصر ماعجبهوش طلب محمد على و كان شايف ان دخول الاستانه هو اللى ممكن يحقق صلح فيه منفعه سياسيه. ابراهيم باشا اللى كان بيخاطب ابوه بلقب " مولاى " حس ان أبوه خذله و فرغ انتصاره على الأتراك ، لكن بطبيعة الحال دخول الجيوش المصريه عاصمة العثمانليه كان معناه انهيار الدوله العثمانيه و محمد على كان مدرك ان لو ده حصل فحاتقوم حرب كبيره على تقسيم ممتلكات الدوله العثمانيه و حايتحول الموضع لصراع مع القوى الاوروبيه مجتمعه. محمد على بلغ ابراهيم باشا: " لو الحال وصل لكده الانجليز حايروحو على اسكندريه و الروس حايدخلو استانبول و الدوله العثمانيه حاتتقسم مابين الانجليز و الروس ". بطبيعة الحال الاوروبيين ماكانش عندهم مانع ان الدوله العثمانيه تنهار لكن مش على ايد قائد شرقى قوى بإمكانيات عسكريه و اقتصاديه و حضاريه كبيره حايحل محل السلطان العثمانى الضعيف اللى بيحكم دوله بتحتضر.

نجح الاوربيين فى وقف زحف الجيش المصرى على استانبول و اتعملت " اتفاقية كوتاهيه " فى ابريل 1833 و هى اتفاقيه بيعتبرها المؤرخين هدنه مسلحه مابين محمد على و الاتراك للإستعداد لجوله عسكريه جديده. لكن اتفاقية كوتاهيه ثبتت محمد على على ولاية مصر و الحجاز و الشام و أدنه و كريت و السودان اللى بقت جزء من مصر ، و ده كان فى مقابل خروج الجيش المصرى من الاناضول. بكده بقى لمحمد على امبراطوريه مساحتها 100.000 فرسخ بيعيش فيها حوالى 7 مليون نسمه و ده كان عدد كبير بأرقام أياميها.

محمد على كان راجل امى لكن كان تاجر و اتعامل مع مصر كتاجر. نقطة البدايه فى تحديثاته قامت على فكرة إن القوه الإقتصاديه هى الاساس الوحيد للقوه السياسيه. الاقتصاد القوى بالنسبه لمحمد على كان عشان يكون عنده دخل كبير يصرف بيه على حروبه التوسعيه.

محمد على باشا بقى بيملك مصر باللى فيها. لغى " نظام الالتزام " و بقت الاراضى ملكه. فى نظام الالتزام الملتزم كان بيشرف على الاراضى الزراعيه اللى الفلاحين كانو بيزرعوها لحسابهم و بيدفعو له الضرايب اللى كان بياخد منها اتعابه و بيدى بقيتها للوالى. محمد على صادر الاراضى و بقى يأجرها للفلاحين ، وضم الاراضى بتاعة الأوقاف لممتلكاته و بقى هو المسئول عن المؤسسات الخيريه و المعاهد و الجوامع اللى كان بيتصرف عليها قبل كده من الأوقاف. لكن محمد على استثنى الاراضى بتاعة الأعيان و رجالة الجيش الكبار و اعفاها من الضرايب. اتسمت الاراضى دى " ابعاديات " اكمنها استبعدت من الاراضى المصادره و ادى اهله ابعاديات كتيره اتسمت " جنالك " او " سفالك ". و فى 1813 عمل روك تحت اشراف ابنه ابراهيم باشا و المعلم غالى لمسح الاراضى الزراعيه وتحديد خراجها و فرض الضرايب ، و انشأ فى القلعه " الدفترخانه " لحفظ المستندات اللى بتخص الاراضى و ضرايبها و بكده ضمن دخل مالى كبير. بعد كده ابتكر و فرض ضرايب كانت بتزيد حسب ظروف مغامراته العسكريه و لما طالت حملته على الوهابيين فى شبه جزيرة العرب و زادت تكاليفها عمل ضرايب على " الارض الرزق " اللى قبل كده كانت معفيه. و عمل نظام اسمه " جمع عهده " و ده كان نظام بيدفع فيه الاعيان و المأمورين و رجالة الجيش الكبار ضرايب الفلاحين من جيوبهم مقدماً و بعدين كانو بيحصلوها من الفلاحين بالظلم و القهر. و فرض محمد على ضريبة دخل على الدكور من سن 18 سنه حسب اللى الشخص بيملكه. الضريبه دى كانت بتتلم فى القرى بالبيت و فى المدن بالراس ، و عمل ضرايب على رووس المواشى و الاغنام و النخل و مراكب النقل. و منع الفلاحين من بيع محاصيلهم للتجار و بنا فى المديريات شون لتخزين المحاصيل و بالاخص القطن و القمح و الرز و القصب و الأفيون ، فكان بيشترى المحاصيل من الفلاحين بالرخيص بعد ما يخصم ضرايب ايرادات الارض و يبيعها للشعب و لتجار الجمله بالغالى او كان بيصدرها بأسعار عاليه و بكده بقى بيملك الارض و بيحتكر تجارة المحاصيل و قدر يجمع مبالغ ضخمه لتمويل جيشه و الصناعات الحربيه اللى بقت هى كمان ملكه. من الفلوس دى بنا اساطيل تجاريه فى البحر الاحمر و البحر المتوسط ، و بعد ماجدد و وسع مينا اسكندريه و قضى على القراصنه فى البحر الاحمر و مهد الطرق البريه للقوافل التجاريه زاد النشاط التجارى مابين اوروبا و الهند عن طريق مصر بدل راس الرجا الصالح فى جنوب افريقيا فزاد دخله كمان و كمان.

حاول محمد على باشا تحديث مصر فى مجالات مختلفه و قدر بسياساته الاصلاحية فى مجالات كتيره انه يكون دولة عصرية على النظام الاوروبي و جاب خبرا من فرنسا و ايطاليا علشان يساعدوه فى انه يبني اقتصاد قوي و حديث. ركز محمد على على تطوير مصر فى كذا مجال فى نفس الوقت.

محمد على عمل انقلاب فى الرى و الزراعه اللى ممكن اعتباره زى الانقلاب التكنولوجى و الصناعى اللى حصل فى اوروبا، فى محاولة للحاق بالتغيرات التاريخيه الضخمه اللى كانت بتحصل فى اوروبا. لكن نقطة الضعف فى فكرة محمد على هى انه كان عايز يخضع القوه السياسيه المنبثقه من التحديثات الاقتصاديه لأغراض عسكريه حيث ان هدفه الرئيسى كان بنا جيش جامد ممكن تمويله و تموينه من اقتصاد قوى، وده سبب انهيار التطوير الاقتصادى لما القوى الأوروبيه اجبرته على تقليص الجيش المصرى.

نظام محمد على الاقتصادى عينه كانت على السوق العالميه فأنتج محاصيل زراعيه للتصدير بتدر عائد مالى كبير، "اقتصاد التصدير" ده كان تحول ضخم فى الاقتصاد المصرى و بيعتبر أهم ملامح سياسته الاقتصاديه، و فى نفس الوقت محمد على اتبنى مبدأ اكتفاء مصر الذاتى و اعتمادها على نفسها لضمان استقلالها و فى نفس الوقت بروزها كقوه دوليه. لكن ده سبب احتكار الدوله للانتاج الزراعى و الصناعى و التجارى الخارجى بحيث ان محمد على بقى الزارع و الصانع و التاجر.

النظام الإقتصادى المصرى الجديد جمع لاول مره تلت ابعاد رئيسيه و هى: الزراعه الكثيفه اللى بتدر مكاسب كبيره من تصديرها، و الصناعه الحديثه القايمه على اسس اوروبيه عصريه، و التجاره الخارجيه اللى بتربط مابين الزراعه و الصناعه من جهه و السوق العالميه فى الغرب من جهه. بالشكل ده اقتصاد مصر مابقاش احادى و بقى مرتبط بالإقتصاد الراسمالى العالمى.

إكمن مصر من اقدم البلاد اللى عرفت الزراعه فى العالم و ليها اهميه و شهره و ارتباط كبير بالزراعه ركز محمد على على مجال الزراعه و تطويرها فى مصر ، فاهتم بشق الترع و القناطر. الترع و القناطر دى كان بيسخر فيها الفلاحين المصريين زى العبيد و بيتقال ان ترعة المحموديه مدفون تحت طينها هياكل 20.000 فلاح مصرى من اللى استعبدهم محمد على ببلاش لتحقيق مشاريعه.

و عشان ينفذ سياساته فى تطوير الاقتصاد الزراعى احتقر فلاحين مصر و احتكر كل الاراضى الزراعيه ، و من اشهر قصص النجاح فى المجال الزراعي هى ازاي قدر يدخل زراعة القطن طويل التيلة و بعد كدة يبيعه للانجليز بتمن غالى اللى وفرله سيولة مادية للصرف على مشاريعه التانيه.

التطوير الزراعى بدأ بالزراعه الكثيفه عن طريق ادخال الرى الصيفى الدايم و الزراعه المستمره بدل الرى و الزراعه الموسميه (الحوليه) و بكده زادت الاراضى المزروعه من اتنين مليون فدان ‏ سنة 1805 لحوالى اربعه مليون فدان سنة 1840. مرحلة الزراعة الحديثه اللى دشنها محمد على بتحويل الرى الحوضى للرى الدايم كانت انقلاب زراعى فى مصر.‏ معظم الأراضى اللى اتضافت دى كانت فى الدلتا و كانت قايمه على الزراعه الدايمه. و من ناحيه تانيه محمد على دخل زراعة الدره الشامى، و نوع المركب المحصولى عن طريق زراعة محاصيل صيفيه. اهم المحاصيل دى كان القطن و بعده القصب و كانت البدايه بالقطن طويل التيله و نط انتاج القطن من اقل من 50 الف فدان سنة 1820 ل 213 فدان سنة 1845. و النقطه المهمه ان ده ماحصلش على حساب المنتجات الزراعيه التانيه اللى كانت موجوده قبل كده. اتحول اقتصاد مصر من السوق المحلى و الأسواق اللى فى المنطقه العربيه لأسواق اوروبا ففى سنة 1845 مثلاً صدرت مصر لأوروبا 345 قنطار قطن مقابل 80 الف قنطار راحوا للمصانع المصريه.

اللى عايز يتعلم حاجه و يجيدها لازم يتعلمها على ايدين اساتذتها. اوروبا سادت العالم بالحريه الفكريه و العلم Science ، و عشان كده اتوجه محمد على لاوروبا ففتح مدارس على الطرق الاوروبيه و عين فيها مدرسين اوروبيين و بعت طلبه مصريين لتلقى العلم فى اوروبا. محمد على مع انه كان امى لكن عوض نقصه ده بتعليم المصريين و نقل مصر من بلد متخلفه عايشه فى ظلمات الجهل و الخرافات لبلد حديثه فيها مهندسين و دكاتره و علما و كتاب و فنانين. محمد على بكل تأكيد هو ابو النهضه المصريه و النهضه اللى قدر يحققها فى وقت بيعتبر قياسى قامت على التعليم الحديث.

بعد الاحتلال العثمانى لمصر سنة 1517 انحدر التعليم فى مصر و اختفى الكتاب و العلما. لما مسك محمد على ولاية مصر كان التعليم فى مصر مقتصر على الكتاتيب. كان فيه كتاتيب للمسلمين و كتاتيب للمسيحيين بيتعلم فيها الاطفال مبادىءالدين و القرايه و الكتابه و الحساب. كتاتيب المسلمين كانت مفتاح دخول الازهر للمحظوظين اللى عندهم قدره على الهجره على القاهره. الازهر نفسه كان يادوبك بيعلم قشور علوم الدين و اللغه العربى عن طريق شروح و تعليقات على كتب الأسلاف و ماكانش فيه فى مصر حركة تأليف و إبداع زى ما كان الحال فى العصر المملوكى قبل 1517. محمد على اختار من الازهر العناصر القادره على استوعاب العلوم الحديثه بالمعنى الأوروبى Science. اول حاجه فكر فيها محمد على كان انشاء مدرسه لتعليم الهندسه ، و ده بيبين انه كان راجل عملى بيبص لبنا مصر و تعميرها. فى سنة 1816 انشأ محمد على مدرسة الهندسه فى حوش السرايا فى القلعه و اتسمت " مهندسخانه " و اشرف عليها حسن افندى بمشاركة راجل تركى اسمه روح الدين افندى و مدرسين اوروبيين. محمد على زود المدرسه بالادوات الهندسيه الاوروبيه. و فى 1834 فتح مهندسخانه جديده فى بولاق تحت اشراف أرتين افندى و بعده الارمنلى يوسف هاككيان افندى اللى دخل زراعة السفندى فى مصر و اتسمى على اسمه " يوسفندى ". المشرفين دول كانو من خريجين البعثات العلميه اللى بعتها محمد على على اوروبا عشان يتعلمو العلم الحديث. بعد يوسف هاككيان اشرف على المهندسخانه على باشا مبارك و اتخرج من المدرسه دى مهندسين كتار شاركو فى بنا القناطر و السدود و غيرها. بعد المهندسخانه فتح محمد على مدرسة الطب سنة 1837 و كان مقرها فى ابو زعبل اكمن المستشفى العسكريه كانت هنا. مدرسة الطب خرجت دكاتره للجيش و بعدين خرجت دكاتره لعلاج عامة الناس. فى الاول دخل المدرسه 100 طالب من الازهر و كانت الدراسه تحت اشراف كلوت بك اللى جاب مدرسين فرنساويين فى التشريح و الجراحه و الامراض الباطنيه و الصيدله و غيرها ، و جاب كمان مدرسين فرنساويين لتعليم الطلبه اللغه الفرنساوى عشان يقدرو يفهمو الدروس و يروحو بعثات على فرنسا. بعد ما اتخرجت اول دفعه بعد خمس سنين اتوزع الدكاتره على المستشفيات و معسكرات الجيش ، و من اللى اتفوقو اتعين تمانيه معيدين فى المدرسه و اتبعت اتناشر على فرنسا للتبحر اكتر فى علم الطب. بعد كده اتضافت مدرسه للصيدله و مدرسه للدايات و الولاده و جاب محمد على سودانيات و حبشيات اتعلمو مصرى و فن التوليد و اتضافت للمدرسه مدرسه لأمراض النسا.

بعد كده فتح محمد على مدارس عليا تانيه كان منها : مدرسة الألسن فى الأزبكيه ، مدرسة المعادن فى مصر القديمه ، مدرسة المحاسبه فى السيده زينب ، مدرسة الفنون و الصنايع ، مدرسة الزراعه فى دبوره ، مدرسة الطب البيطرى ، المدرسه التجهيزيه ( الثانويه ) فى ابو زعبل ، المدرسه التجهيزيه فى اسكندريه.

بعد فتح المدارس العليا انتشرت المدارس الابتدائيه فى مدن مصر و بقى فيها 24 مدرسه عليا و خصوصيه و 47 مدرسه ابتدائيه. بعد كده ابتدا محمد على يبعت الطلبه على اوروبا لتلقى العلم على ايدين اساتذته عشان يقدر الجيل الجديد من المصريين المتعلمين انهم يتخصصو فى مجالات العلم و المعرفه اللى كانت بتتدرس فى اوروبا و لما يرجعو مصر ينقلو اللى اتعلموه لغيرهم فتستقل مصر علمياً و ما تحتاجش تستورد مدرسين اجانب طول الوقت. مع ان اول بعثه راحت على ايطاليا ، لكن محمد على اتحول بعد كده لفرنسا و معظم البعثات المصريه راحت على فرنسا. محمد على عين مسيو جومار رئيس للبعثات المصريه فى فرنسا و غيرها ، و مسيو جومار ده كان من ضمن علما الحمله الفرنساويه و شارك فى تأليف كتاب " فى وصف مصر ". البعثه الاولانيه اللى راحت على ايطاليا سنة 1813 كانت لدراسة فنون العسكريه و بنا السفن و الطباعه و الهندسه و غيرها ، و من اللى انضمو للبعثه دى كان نقولا مسابكى افندى اللى راح ميلانو عشان يتعلم فن سبك حروف الطباعه و لما رجع مصر ادار المطبعه الاميريه فى بولاق. من 1819 ابتدا محمد على يتجه لفرنسا و كان مهتم شخصيا بالمبعوثين و بيتابع اخبارهم و سلوكهم بنفسه و كان بيكتب لهم جوابات و بيديهم نصايح و ارشادات زى الاب . بعثة فرنسا الاولانيه فى صيف 1826 كان فيها 40 طالب مسلمين و مسيحيين و كان فيها 3 شيوخ هما الشيخ احمد العطار اللى اتخصص فى علم الميكانيكا و الشيخ محمد الدشطوطى اللى اتخصص فى الطب و الجراحه و التشريح و التالت كان اشهر مبعوث مصرى و هو الشيخ رفاعه رافع الطهطاوى اللى راح كإمام و واعظ دينى للبعثه و رجع مصر كمصلح تنويرى معاه افكار جديده كانت هى الاساس اللى قامت عليه النهضه المصريه الحديثه فى الفكر و السياسه و انظمة الحكم الدستوريه و بقى من أهم رموز التنوير فى تاريخ مصر الحديث. و ده كان حال المصريين اياميها حتى لو كانو شيوخ دين ، فرغم الجهالات اللى كانت سايده فى مصر اياميها عقولهم كانت منفتحه ومتفتحه و اتقبلو بسهوله حاجات كانت غايبه عنهم بسبب الجهالات اللى كانت محاوطاهم و مااعتبروش العلم الحديث و التطور كفر. الكل كان مهتم بنقل مصر للعصر الحديث مش ترجيعها لعصر الاسلاف اللى عاشو فى مجتمعات بدائيه.

من الأمثله المبهره اللى خرجت من بعثات محمد على كان ابراهيم باشا النبراوى دكتور محمد على باشا الخصوصى و فاميليات مصر اللى كان من ضمن البعثه الاولانيه اللى راحت فرنسا. ابراهيم النبراوى كان فى الاصل ابن فلاح فقير بيزرع بطيخ فى قرية نبروه و بعد ماخلص الكتاب حاول يساعد ابوه ببيع بطيخه فى حى الجماليه فى القاهره لكن فشل. دخل الازهر و بعده سافر فرنسا مع البعثه التعليميه و لما رجع مصر اتعين مدرس فى مدرسة الطب و بعدين بقى وكيل المدرسه بعد استقالة كلوت بك و بقى أكبر دكاترة مصر.

محمد على بعت كمان اسطوات عشان يتعلمو الصنايع و الفنون التطبيقيه. فى سنة 1823 بعت 15 واحد على اوروبا تحت اشراف أدهم بك كان منهم 4 راحو انجلترا عشان يتعلمو تعدين الفحم و غيرهم عشان يتدربو فى ورش صناعة الحرير. فى اول يناير 1830 وصلت اوروبا بعثه مصريه بتتكون من 58 تلميذ عشان يتعلمو فنون الماكينات ( الصنايع ) راح منهم 34 على فرنسا و 4 راحو النمسا و 20 راحو انجلترا. التلاميذ دول اتعلمو كمان حاجات اضافيه زى الرياضيات و الرسم و اللغات.

المدرسين و الطلبه فى المدارس اللى فتحها محمد على و فى البعثات التعليميه اللى بعتها على اوروبا كان فيهم مسلمين و مسيحيين و اعداد من المصريين اللى كانو من اصول اجنبيه زى الأتراك و الأرمن و غيرهم و ده إكمن محمد على ماكانش مهتم بالتمييز الدينى او العرقى و كان بيعتبر كل سكان مصر رعيته و عمل قوانين فيها مساواه ما بين الافراد و بتأمن حريتهم المدنيه و الشخصيه على اساس المواطنه مش على اساس الدين و العرق. المواطن الصالح فى دولة محمد على ماكانش المواطن المسلم او المسيحى لكن كان المواطن اللى ممكن يفيد مصر. محمد على ماكانش بيعانى من التعصب الدينى و كان صدره واسع مع غيرالمسلمين و كان بيأدى طقوس الدين من غير مبالغه و من غير مايؤمن بالخرافات و الخزعبلات.

فى معركة نافارين ضاع جزء كبير من الأسطول المصرى. لكن بعد ماخلصت حرب الموره ابتدا محمد على يعيد بنا الاسطول المصرى و يوسع مينا اسكندريه فجاب كراكات من اوروبا عشان يعمق بيها المينا عشان تقدر السفن الحربيه الكبيره انها ترسى فيها بدل ما بترسى فى عرض البحر. و بنا فنار راس التين بعلو 60 متر تحت اشراف المهندس مظهر باشا. محمد على بدأ فى سنة 1826 إنشا دار صناعه ( ترسانه ) لصناعة السفن و تصليحها و خلصت سنة 1829 و ملاها بالادوات والماكينات اللازمه لصناعة السفن و كان فيها 5 قزاقات ( مزلقنات لصناعة السفن ) و ورش و مخازن. و فى سنة 1831 جاب من طولون فى فرنسا مهندس كبير اسمه سيرزى و عينه باشمهندس على الترسانه و اداله رتبة البكويه، و بالتعاون مع الحاج عمر مهندس الترسانه القديمه عمق سيرزى البحر من ناحية الترسانه الجديده فبقت قادره على استقبال السفن الحربيه الكبيره. و امر محمد على بحفر حوض فى الترسانه و بقت الجنازير و السلاسل بتستخدم فى ربط السفن بدل الحبال. محمد على اخد تصريح من السلطان العثمانى بتقطيع اشجار فى الأناضول و نقلها لاسكندريه لاستخدام خشبها فى صناعة السفن و بعت على الاناضول عمال و صنايعيه تحت اشراف الحاج حسن بك نجار باش دار الصناعه و واحداسمه السيد احمد ، و بكده بقى فى اسكندريه خشب كافى لمشروعه. و جاب شبان مصريين من كل نواحى مصر عشان يعلمهم صناعة السفن و استخدام الماكينات و وزعهم على الورش و خلى كل مجموعه تتخصص بحاجه ، و بالطريقه دى فى زمن بسيط بقى فى مصر عدد كبير من السفن الحربيه عوضت السفن اللى غرقت فى نفارين ، وبقت صناعة السفن فى اسكندريه من حيث الجوده و المتانه بتضارع السفن الاوروبيه. عدد اللى كانو بيشتغلو فى دارالصناعه وصل ل 8000 مهندس و صنايعى اتعلمو على ايدين الاوروبيين و بكده استغنت مصر عن استيراد السفن من بلاد بره.

محمد على فتح مدرسه فيها 12.000 طالب من نواحى مصر و سكنهم فى منطقه فى شمال شرق حى راس التين و عملهم نماذج لسفن عشان يتعلمو فن استخدام الشراعات تحت اشراف مسيو بيسون بك و بعد ماخلصو تدريبهم وزعهم على السفن الحربيه. استمر محمد على فى تحسين المدرسه البحريه و بعت ظباط على فرنسا و انجلترا عشان يخدمو فى اساطيلهم و يكتسبو خبرات و كلفهم محمد على بترجمة القوانين و الانظمه المستعمله فى البحريه الفرنساويه و الانجليزيه ، و بعد ما خلصو تدريبهم رجعو على مصر و اشتغلو على السفن المصريه. فى الصيف كانت المراكب المصريه بتخرج لعرض البحر لعمل مناورات و تدريبات بتستمر تلت تشهر.

السفن المصريه فى عهد محمد على كانت من كذا نوع و كل سفينه كان ليها اسم زى " المنصوره " و " اسكندريه " وغيرها : 11 قباق ، 6 فرقاطات ، 10 قرويت ، 4 ابريق ، 3 جوليت ، 1 فرقاطه بخاريه. مع السفن دى كان فيه كمان 3 بواخر معروفه بإسم " بوابير " و سفن اميريه للنقل التجارى. السفن الحربيه كان على ضهرها 1875 مدفع و عدد ظباطها و بحارتها كان 16806. مشروع التوسيعات و اعادة بنا الاسطول كلف 377553 جنيه.

محمد على بالامكانيات اللى حققها عن طريق توسعاته العسكريه و اقتصاده القوى و تحديث التعليم فى مصر بقى ليه امبراطوريه واضحه المعالم. وده سبب اشكال للاوروبيين كمان من الناحيه الاقتصاديه حيث انه بقى بينافسهم فى تصريف المنتجات فى الوقت اللى هما فيه محتاجه اسواق خارجيه لبيع منتجاتهم اللى زادت بالثوره الصناعيه ، و بقى هدف الاوروبيين المهم هو ان محمد على يفتح السوق المصريه لتصريف المنتجات الاوروبيه. فى اغسطس 1838 عمل الاوروبيين اتفاقيه تسمح بفتح السوق المصريه لكن محمد على رفض الاتفاقيه ، فادوله سنه مهله لكن فضل قافل السوق ، فعملو عليه حصار اقتصادى لكن برضه ماجابش نتيجه ، فطلبو منه انه مايستعملش العمله العثمانيه فماهمهوش و ضرب فلوس فى مصر. و فى مايو 1838 محمد على استدعى قناصل اوروبا فى قصر راس التين فى اسكندريه و بلغهم انه ناوى يستقل عن الدوله العثمانيه. الحكومات الاوروبيه حست بخطورة الموضوع اللى ممكن يغير موازين القوه فعملو اجتماعات كتيره فى العواصم الاوروبيه لحط خطط لتحجيمه. وزير خارجية بريطانيا " لورد بالمرستون " شاف ان استقلال محمد على عن الدوله العثمانيه حايتبعه قيام حركات استقلاليه فى الشام و بغداد ممكن توصل لإنهيار الدوله العثمانيه و بالتالى ممتلكات بريطانيا فى الهند حاتبقى فى مهب الريح و ان روسيا طوالى حاتزحف فى اتجاه الجنوب و حاتقوم حرب كبيره فى أوروبا. بالنسبه للعثمانيين استقلال محمد على بحكم مصر كان مسألة حياه او موت.

فى صيف 1839 عدا الجيش العثمانى نهر الفرات فى شمال سوريا بقيادة حافظ باشا و اصطدم بالجيش المصرى بقيادة ابراهيم باشا فى معركة نزيب ، و انتصر ابراهيم باشا و دمر الجبش العثمانى للمره التانيه. قبل اخبار هزيمة العثمانليه فى معركة نزيب ماتوصل الاستانه اتوفى السلطان محمود التانى. ادميرال الاسطول التركى اخد اسطوله على اسكندريه و سلمه بالكامل لمحمد على و بقى الموضوع كارثى بالنسبه للأتراك و بطبيعة الحال للقوى الاوروبيه اللى كانت خايفه من اختلال موازين القوه، فبعد ما خلصو من نابوليون بونابرت طلع لهم محمد على. محمد على اتفاوض مع الاتراك على اساس انه يحتفظ بالشام و ينسحب من اراضيهم فى الاناضول و الاتراك فى الظروف دى كانو مبدئياً موافقين على الاقتراح ده لكن الاوروبيين رفضو الكلام ده و بلغو الاتراك انهم مايتفاوضوش مع محمد على من غير وساطتهم. بريطانيا و فرنسا و روسيا اللى عمرهم ماكانو على وفاق مع بعض اتحدو ضد محمد على و اتفقو على ضربه. الاوروبيين حركو اساطيلهم و حاصرو السواحل المصريه و الشام ونزلت قوات انجليزيه و نمساويه فى الشام بغرض تخويف محمد على مش للإشتباك بجيشه ، فغرض الاوروبيين كان احتواء محمد على مش تدميره. من الوقت ده مطلب محمد على الاساسى بقى الاستقلال بمصر و ضم السودان و الشام و الجزيره العربيه لملكه.

من الافكار الغريبه اللى جت فى دماغ محمد على و هو عنده 77 سنه انه يهد الهرم الأكبر فى الجيزه عشان يستعمل حجارته فى بنا القناطر الخيريه. لكن اكتشف ان فراعنة مصر كانو اكبر من انه يهد اعظم اثارهم و اعجوبتهم الكبرى اللى وقف تحتها اعظم ملوك و اباطرة العالم عبر التاريخ. اكتشف محمد على انه مش فى قدرته هد الهرم و ان اسهل له و اوفر له انه يجيب الحجاره بالسخره من محاجر جبال طرا و المعصره و المقطم.

انتهى حلم محمد على التوسعى بتحالف دول اوروبا ضده لصالح تركيا و ارغموه على انه ينسحب من الاماكن اللى استولى عليها فى اسيا فى مقابل انهم ضمنو له من السلطان العثمانى ان مصر تكون ليه و لولاده من بعده عن طريق فرمانين ادهومله فى 13 فبراير 1841 ، فقنع بكده اكمن ماكانش فيه قدامه غير كده. طوالى قفل معظم المدارس و المصانع اللى كان فتحهم لخدمة احتياجاته العسكريه و زار السودان المنطقه اللى اتبقتله بره مصر. و لما اخترعت اوروبا المراكب البخاريه و السكه الحديد اشترى لنفسه مركب بخارى كان بيسافر بيها فى النيل لكن لما حاول ينتفع بالسكه الحديد و هى اختراع انجليزى عارضته فرنسا فخاف منها و ساب المشروع. بعدين دعاه السلطان العثمانى لزيارة الاستانه عشان يهديه وسام الصداره العظمى فسافر تركيا و بعد ما زار الاستانه راح على كافالا المدينه الصغيره اللى اتولد و قضى فيها طفولته واستقبلوه اهلها استقبال كبير و بعدها رجع على مصر و عيى فنصحوه الدكاتره بإنه يروح يغير جو فى مالطا فراح ومعاه ارتين بك يوسفيان ، لكن تغيير الجو ماجابش نتيجه و رجع مصر عيان اكتر و بيعانى كمان من ذهول عقلى. فى الظروف دى ابنه ابراهيم باشا مسك الولايه و سافر على الاستانه عشان السلطان يسلمه مصر رسمى لكن بعد مارجع بكام يوم اتوفى فمسك الولايه عباس حلمى الاول اللى بيعتبر من اسواء حكام مصر على مر التاريخ. محمد على فى الفتره دى كان منزوى عن العالم و هو ذاهل و مش دريان باللى بيحصل حواليه فكان بيقضى وقته مابين سراية راس التين فى اسكندريه و قصره فى شبرا فى القاهره.

فى صيف 1849 محمد على ساب القاهره لأخر مره فى حياته و راح على اسكندريه و هناك اتوفى فى سراية راس التين فى 2 اغسطس 1849 بعد ما اتولى حكم مصر لحوالى 48 سنه. اتحط جثمان محمد على فى وسط صاله واسعه فى القصر و استقبل اصغر ولاده محمد سعيد باشا المعزيين من القناصل و الأكابر و بعدها اتنقل جثمانه للقاهره و اتدفن فى الجامع الرخامى اللى بناه فى حرم قلعة الجبل.

الوثايق بتقول ان محمد على باشا اتجوز 29 ست رسمى لكن فيه مؤرخين بيقولو انه اتجوز عدد اكبر من كده بكتير. اياميها كانو الستات اللى بيتجوزهم الوالى رسمى او شرعى بيتسمو " زوجات الوالى " الباقيين كانو بيتسمو " مستولدات ". محمد على خلف 35 فى كافالا و مصر منهم 17 ولد و 13 بنت ، أصغر الولاد كان محمد سعيد باشا. من ستاته المتسجلين :






</doc>
<doc id="699" url="https://arz.wikipedia.org/wiki?curid=699" title="مراره">
مراره

المرارة هىّ جهاز صغير ف الجسم طوله من 7 لـ 10 سنتي دوره انه بيخزّن الصفرا وبيساعد ف عملية الهضم

المرارة بتخزّن حوالي 50 مِللي من الصفرا اللى بتتكون لما الاكل اللى بيبقى فيه دهون بيخش الجهاز الهضمي. الصفرا، اللى بينتجها الكبد، بتستحلب الدهون وتحيّد الأسيدات ف الاكل المهضوم جزئيا.
بعد ما الصفرا بتتخزّن فى المرارة بيبقى تركيزها اعلى من تركيزها لما كانت ف الكبد، بتقوّي تاثيرها على الدهون.


</doc>
<doc id="700" url="https://arz.wikipedia.org/wiki?curid=700" title="مصر">
مصر

مصر , دوله اراضيها ف قارتين الشرق ف شمال افريقيا و الغرب ف غرب اسيا ,اهلها بيتكلموا مصرى , دينها الرسمي الاسلام (الإسم الرسمى للدولة الحالية هو جمهورية مصر العربية من سنة 1971, اسامى الدولة قبل كده كان من ضمنها السلطنة المصرية و المملكة المصرية و الجمهورية المصرية و الجمهورية العربية المتحدة, فيه بيطالبو بالرجوع لإسم الجمهورية المصرية أو جمهورية مصر).

مصر بلد موجوده فى شمال شرق قارة أفريقيا, بيحدها من الشمال البحر المتوسط و من الشرق البحر الأحمر مساحة مصر حوالى مليون كيلومتر مربع. مصر دوله أفريقيه بس فيه حته من أراضيها, اللى هى شبه جزيرة سينا, فى قارة اسيا فعشان كده مصر بتعتبر دولة عابرة للقارات.

مصر ليها حدود من الغرب مع ليبيا و من الجنوب مع السودان و من الشمال الشرقى مع إسرائيل و قطاع غزه, و البحر الأحمر بيفصلها عن الأردن و السعوديه, و قناة السويس اللى بتفصل جزءها اللى فى اسيا عن اللى فى أفريقيا.

من الوجهه الجغرافيه الطبيعيه من العصور الفرعونيه لغاية النهارده بتنقسم الأراضى المصريه لقسمين رئيسيين : الوجه البحرى اللى بيمتد فى شمال القاهره على شكل مروحه و بينهى حده البحرى عند البحر المتوسط و بيتسمى مصر السفلى. و الوجه القبلى اللى بيمتدعلى ضفتين النيل من جنوب القاهره لغاية حدود مصر الجنوبيه و بيتسمى مصر العليا أو الصعيد.

مصر عدد سكانها من أكبر تعدادات سكان الدول فى أفريقيا, و حسب اخر التقديرات, عدد سكان مصر عدا ال96 مليون انسان (90 مليون جوه مصر و الباقى بره), و ترتيبها الخمستاشار على مستوى العالم من أصل 242 دولة من حيث عدد السكان, بيعيش اغلبهم على ضفاف النيل اللى مساحة الوادى بتاعه حوالى 40,000 كيلو متر مربع. الصحرا بتشكل أغلب مساحتها و هى مش معموره. معظم السكان فى مصر (حوالى نصهم) دلوقتى من الحضر بيعيشو فى مدن, ربعهم فى مدينة القاهره, أكبر مدينه فى افريقيا و الشرق الأوسط و كمان فيه نسبه كبيره فى مدينة اسكندريه و فى الدلتا.
مصر ليها شهره عالميه بسبب تاريخها من أيام الحضاره المصريه القديمه اللى سابوا لمصر و للعالم اروع الاثار زى اهرامات الجيزه و ابو الهول و معبد الكرنك و وادى الملوك فى مدينة الاقصر. مصر كمان ليها دور مهم جداً فى الشرق الأوسط و خصوصا على المستوى الثقافى و السياسى.

الإسم اللى المصريين كانو مسميين بلدهم بيه فى اللغه المصريه هو كيميت و دى كلمه معناها "الأرض السودا", و الإسم دا بيرمز لأرض وادى النيل السودا و بيفرقها عن الأرض الحمرا الصحراويه "ديشريت", و بقا الإسم فى المرحله القبطيه من اللغه كيمى فى اللهجه البحيريه و خيمى فى اللهجه الصعيديه.

اليونانيين القدام لما اتعاملوا مع مصر اطلقوا عليها نفس الصفه يعنى الأراضى الخصبه أو السودا فسموها " ايجيبتوس " و ده الاسم اللى اشتق منه اسم مصر الحالى فى اللغات الاوروبيه زى Egypt.

الاسامى اللى مصر معروفه بيها فى اللغات الاوروبيه متاخده من اسمها فى اللغه اللاتينى "Aegyptus" \ايجيپتوس\ اللى هو كمان متاخد من اليونانى القديم Αἴγυπτος ‏( \ايجپتيوس\) و الاسم دا فيه ناس بيتقول انه متاخد من حط-كا-بتاح يعنى بيت روح الاله بتاح اللى هو اسم معبد الاله بتاح فى منف العاصمه القديمه لمصر.

و الاسم اليونانى لمصر "ايجپتيوس" اتنقل وقت المرحله القبطيه من اللغه و بقى "جيپتيوس" او "كيپتيوس" اللى هو اصل كلمة القبط بالعربى.

اما بالنسبه لاسم مصر فى اللغه العربى فدا من اصل سامى و مرتبط بشكل كبير بالاسم العبرانى مصرايم اللى مذكور فى التوراه و اللى معناه الحرفى "الارضين" بالاشاره لمصر العليا و مصر السفلى و كمان ليه معانى فى اللغات الساميّه, زى الدوله او البلد او الحد. بس كمان بيتقال ان المصريين ليهم جد ”اسطورى“ اسمه مصرايم اللى هو واحد من ولاد حام ابن النبى نوح زى ما سفر التكوين ما بيذكر. و فى احتمال كبير بردو يكون اسم مصر جاى من الهيروغليفى عن طريق القبطى ماسى-رع (Μαςιρα) و معناه ابن/بنت الشمس.

<noinclude>

"المقاله الرئيسيه: تاريخ مصر"
مصر هى اقدم دوله موجوده فى العالم المعاصر. الدوله بمفهومها القانونى يعنى ارض و شعب و حكومه. على مدى أكتر من 5000 سنه و مصر موجوده بحدودها الجغرافيه المعروفه دلوقتى و عاشت و استمرت و على ارضها عايش شعبها و طول الوقت ليها حكومه من غير انقطاع فى أى حقبه من حقب التاريخ. جايز كانت فيه شعوب و قبايل قديمه عاشت من الاف السنين لكن مش ممكن تسميتهم دول و حتى لو اتوجدت دوله ليهم فماعاشتش زى الدوله المصريه و ما سابتش حاجه تثبت وجودها. الحضاره المصريه القديمه وصلتنا اخبارها عن طريق نصوص موثقه مكتوبه على البرديات و جدران المعابد. عبر التاريخ الدوله المصريه حاجه مميزه عن كل الدول التانيه و من الصعب تعريفها حيث انها لا هى الحاكم ، الفرعون او السلطان او الملك او الرئيس ، و لا هى الجيش و لا هى الشعب ، لكن مجموعة نظم متشابكه و متداخله مالهاش مثيل فى دول تانيه ، و مجموعه من الروح و الإراده و المؤسسات و الهويه و حاجات تانيه كتيره بتميز المصريين و دولتهم و بتديهم طابع معين عن كل شعوب الدنيا و دولهم.

فيه ادله عن ان الانسان سكن وادى النيل من العصر الحجرى فى شكل اعمال فنيه و منحوتات صخريه على طول نهر النيل و الواحات فى الصحرا. فى الالفيه العاشره قبل الميلاد, ابتدت فى مصر ثقافه الصيادين و صيادين السمك و طحن الحبوب. التغيرات المناخيه و / او الافراط فى الرعى حوالى 8000 قبل الميلاد ابتدا يجفف الاراضى الرعويه و مصر, و اتشكلت الصحرا. هاجرت القبايل لنهر النيل و استقر وضع الاقتصاد الزراعى و المجتمع المركزى.

تاريخ مصر المكتوب بيرجع لسنة 3200 قبل الميلاد بس كمان فى أدله كتيره بتأكد وجود حضاره و مدنيه فى وادى النيل قبل التاريخ المكتوب و اللى اتطورت فى شمال و جنوب مصر بشكل مستقل (ولكن مش منفصل تماما) لحد ما الملك مينا وحد الشمال و الجنوب و اسس دوله مركزيه حكمها ملوك مصر لمدة تلات-ت-الاف سنه تقريباً. المصريين سمو الدوله الجديده باسم (تا-وى) و معناها الارضين و ازدهرت الحضاره المصريه و فضلت شايله خصايصها المصريه البحته فى الفنون و المعمار و الثقافه بشكل عام طول المده الطويله دى.

بعد ما طرد أحموس الهكسوس من مصر و اتعقبهم لغاية حدود منطقة سوريا الشماليه دخلت مصر فى طور حربى كبير و ابتدى ملوكها يوجهوا نظرهم للبلاد الاسيويه ففتحوا مناطق فلسطين و سوريا و وصلوا لغاية نهر الفرات و اتوسعوا فى الجنوب لغاية ما وصلوا للشلال الرابع فى السودان الحالى و كان اعظمهم فى الفتوحات تحوتمس التالت اللى اسس امبراطوريه مصريه شاسعه. من الوقت ده بقت دى حدود مصر لما يحكمها حاكم قوى فكان بيوصل بفتوحاته شمالاً لمنطقة سوريا و شرقاً لميسوبوتاميا و جنوباً لأواسط السودان الحالى و ساعات كان بيتجه غرباً و بيضم منطقة ليبيا و فى البحر المتوسط كان بيضم لمصر جزر زى قبرص و كريت و ده كله بالإعتماد على قدرات مصر الاقتصاديه و قوة جيشها. من الحكام اللى ضموا الشام و الحجاز و النوبه لمصر كان احمد بن طولون اللى قضى على الحكم العربى و من بعده الاخشيد و ضمت الدوله الفاطميه الشام و الحجاز و النوبه و اليمن لمصر ، و فى العصر الأيوبى اتضمت لمصر جزر فى البحر المتوسط و فى عصر الدوله المملوكيه ضم سلاطين مصر الشام و منطقة فلسطين و الحجاز وغيرها لمصر. اخر مره اتوسعت مصر فيها بالفتوحات كان فى عهد محمد على اللى فى ايامه كان لمصر جيش قوى قدر بيه انه يخضع كل الدول الافريقيه المطله على نهر النيل و منها السودان الحالى و الحبشه (اثيوبيا الحاليه ) و اوغندا و الصومال و فى الشرق و الشمال منطقة فلسطين و الشام و الحجاز و جزر فى البحر المتوسط و هدد عاصمة الاتراك العثمانليه نفسهم فى تركيا عقر دارهم.

من ناحيه تانيه ، مصر هى اكتر بلد فى العالم اتعاقب على حكمها أكبر عدد من الملوك و السلاطين ، و بالنسبه لطول تاريخها بتعتبر من اكتر بلاد العالم اللى اتمتعت بإستقلال. اتخلل استقلال مصر خمس فترات احتلال كانت فيه مش مستقله (فارسى, رومانى, عربى, عثمانى, انجليزى). فى عصور الاستقلال مصر كانت بتتقدم و تسود و فى عصور الاحتلال كانت بتتخلف, فى العصر البطلمى سادت مصر منطقة البحر المتوسط و حصلت فيها نهضه ثقافيه كبيره لعبت فيها مكتبة اسكندريه دور كبير. بعد احتلال الرومان لمصر سنة 30 قبل الميلاد فقدت مصر استقلالها و اتحولت لولايه رومانيه, و فى سنة 641 غزا العرب مصر و احتلوها وبقت ولايه تابعه للخليفه العربى بيحكمها ولاته اللى كانو بيجمعو له الضرايب و المكوس, و استمر الوضع على كده لغاية لما استقل احمد بن طولون بحكمها سنة 868 و قامت الدوله الطولونيه و خرجت من الحكم العربى و حصلت فيها نهضه كبيره, و رجعت لها سيادتها و استقلالها بالكامل فى العصر الفاطمى و العصر المملوكى اللى قدر فيه المماليك انهم يكسرو شوكة العرب اللى كانو موجودين فى مصر و يقضو على طموحاتهم و تمرداتهم و اضطرت اعداد كبيره منهم تخرج من مصر و حصلت فيها نهضه كبيره و بقت مصر قوه اقتصاديه و عسكريه بيتعمل لها الف حساب, لكن فى سنة 1517 استولى الاتراك العثمانيين عليها و بقت ولايه عثمانليه و انحدرت فيها الثقافه بعد ما نهب العثمانليه تراثها و نقلوه على استانبول. فى عهد محمد على باشا حصلت نهضه جديده لكن انتكست بالاحتلال البريطانى لغاية ما قامت ثورة 23 يوليه سنة 1952.

رغم طول تاريخ مصر و التحولات و التغييرات اللى حصلت على امتداده اتميز التاريخ ده بالاستمراريه و الدوام و فضلت مصر قوه ثقافيه و عسكريه كبرى فى منطقة الشرق الاوسط.

بلادى بلادى بلادي هو اسم النشيد الوطنى بتاع مصر من تاليف الشاعر محمد يونس القاضى و تلحين الموسيقار المصرى سيد درويش و بيتقال ان بعض ابيات النشيد متاخده من خطاب مشهور للزعيم مصطفى كامل 
و اول نشيد وطنى لمصر اتعمل سنة 1869 و كان " مارش الانتصار " من اوبرا عايده من تلحين فيردى و استمر السلام الملكى دا لحد ما جمال عبد الناصر بعد ثورة 23 يوليه استبدله باناشيد تانيه ما عاشتش كتير زى نشيد الحريه و نشيد والله زمان يا سلاحى. الرئيس السادات هو اللى اختار بلادى بلادى سنة 1979 و خلاه النشيد الوطنى بتاع مصر و هو كمان اللى رجع اسم مصر لإسم الدوله بعد ما كان اسمها الجمهوريه العربيه المتحده فغيره لـ جمهورية مصر العربيه.

مصر دولة شبه رئاسية, اخر انتخابات كانت في 2014 والي فاز فيها عبد الفتاح السيسي ب%96 من الاصوات ضد حمدين صباحي ب%4. 
يوم 3 يوليو 2013, أعلن المشير (وقتها) عبد الفتاح السيسي ان تم عزل محمد مرسي من منصبه وتعليق الدستور وتم تشكيل لجنة مكونة من 50 عضو لتعديل الدستور المصري وتم عرضه في استفتاء وبقى هو الدستور بتاع الدولة يوم 18 يناير 2014.

النظام القانوني في مصر مبني على أساس القانون المدني والشريعة الاسلامية. في 2012 الاخوان المسلمين في دستورهم الجديد حطوا قوانين جديدة تميل اكتر لناحية الشريعة الاسلامية, اما بالنسبة لقانون 2014 الحكومة المؤقتة نجحت في انها تعمل قانون علماني اكتر. رئيس الدولة مدة رئاسته 4 سنين ويقدر يفضل مدتين.

مساحة مصر 1,021,580 كيلو متر مربع (بمثلث حلايب و شلاتين) يعنى قد مساحة فرنسا مرتين و قد بريطانيا اربع مرات, بس علشان أغلب المساحه دى صحرا ف السكان بيتركز معظمهم فى وادى النيل (99% من المصريين عايشين على 5.5 من مساحة بلدهم).من أكبر المدن المصريه القاهره و اسكندريه و الجيزه و المحله الكبرا و الزقازيق و أسيوط و المنيا. مصر جوها جاف معظم السنه, ماعدا فى شهور الشتا اكتوبر-مارس و بتنزل المطره أكتر حاجه على المدن اللى بتطل على البحر المتوسط و بتقل شويه شويه كل ما اتجهنا ناحية الجنوب. متوسط درجة الحراره فى الصيف ما بين 27 و 31 درجة مئويه و بتبرد فى الشتا و بيوصل المتوسط 13 و 21 درجة مئوية.
1- محمد نجيب

2- جمال عبد الناصر

3- محمد انور السادات

4- محمد حسنى مبارك

5- محمد مرسى

6- عدلى منصور

7- عبد الفتاح السيسى

مصر متقسمة ل27 محافظة.

مصر هيه تانى أكبر دوله فى افريقيا فى عدد السكان بعد نيجيريا, و أكبر دوله فى منطقة الشرق الأوسط. و حسب تقدير سنة 2007 وصل عدد سكان مصر لحوالى 78,733,641 شخص (فيه تقديرات تانيه بتقول انهم وصلو 81,713,517 فى يوليو 2008) و حسب تقدير 29 سبتمبر 2012 وصل عدد سكان مصر 82,620,000 شخص وفي نهاية 2015 وصل عدد سكان مصر أكتر من 90,000,000.

أغلب سكان مصر متركزين فى وادى النيل و خصوصا فى القاهره (ربع السكان) و فى وجه بحرى عموما. الزياده السكانيه فى مصر مابين 1.3 % و 1.6% فى السنه. المصريين بيشكلو نسبة 98% من عدد سكان مصر. و باقى الاقليات العرقيه فى مصر يا اما عرب بدو ونوبيين و سيويين و بيجاويين و أمازيغيين (1%) يا اما جريك (يونانيين) و أرمن و طليان و فرنساويين (1%).

المصريين أكترهم من المسلمين السنه 80-90% و الباقى مسيحيين اغلبهم اقباط أورتودوكس و حوالى 200 من اليهود. بسبب عدم إعتراف الدوله الرسميه فى مصر بأى ديانات او مذاهب تانيه ففيه نسب مش معروفه من المصريين اللى بينتمو للدين البهائى و المذهب الشيعى الإثناعشرى, و زى أى بلد (الفاتيكان مثلا), فيه لا-دينيين.



مع إن لغة الدوله الرسميه فى مصر هى العربى, انما مفيش حد فى مصر إتولد بيتكلمها من-غير ما يتعلمها. استعمال العربى محدود بس فى التعاملات الاداريه و الصحافه المكتوبه. انما المصريين بيتكلمو مصرى (العاميه المصريه) (68%), صعيدى (29%), بدوى (1.6%), سودانى (0.6%), نوبى (0.3%), دومارى (0.3%), Beja (0.1%), سيوى. طول تاريخهم المصريين كانو بتكلمو لغات من العيله الأفرو-اسيويه زى اللغه المصريه القديمه (اللى اتكتبت بالرموز الهيروجليفى و الهيراطيقى و بعدين إتطورت و بقت الديموطيقى و بعدين قبطى), و دلوقتى اللغه المصريه الحديثه لما بتتكتب غالبا بيكون بالحروف العربى. و فى القرن العشرين, بعد إستقلال مصر من بريطانيا سنة 1922, كان فيه ناس بتطلب الإعتراف باللغه المصرى, زى قاسم امين, احمد لطفى السيد و سلامه موسى. بعدين ظهر فى ال40-ات ناس زى احمد لطفى السيد نادو بكتابة اللغه المصريه الحديثه بالحروف اللاتينى, و لسه فيه ناس النهارده بتنادى بالإعتراف باللغه المصرى.

الاقتصاد المصرى بيعتمد على الزراعه و السياحه و دخل قناة السويس و البترول. 
بيعتبر اقتصاد مصر من الاقتصادات القليله المتنوعه فى الشرق الأوسط و اللى مش معتمده على البترول بس, زى دول الخليج و العراق. و فيه بورصه نشطه إتأسست سنة 1880.

الجيش المصرى (القوات المسلحه المصريه) هو اكبر جيش فى افرقيا و التاني في الشرق الاوسط و هو متكون من 468,000 عسكرى نظامى و بيوصل لمليون فرد لو ضفنا قوات الاحتياط, الجيش متوزع بين القوات الجويه, القوات البحريه, القوات البريه و الدفاع الجوى.
مصر عندها قمر صناعى لل تجسس (زى اسرائيل) و اسم القمر الصناعى إجيبت سات-2 واطلقته مصر فى ابريل 2014 وكان فيه قبله "'إجيبت سات-1"' وهو للتجسس برضو بس خدمته انتهت و اسلحة الجيش صناعة وطنية مع اسلحه من امريكا و الصين و من روسيا و فرنسا و ايطاليا و انجلترا.

القائد العام للقوات المسلحه هو الفريق اول صدقي صبحي والقائد الاعلى هو الرئيس عبدالفتاح السيسي بحكم الدستور المصرى .




</doc>
<doc id="702" url="https://arz.wikipedia.org/wiki?curid=702" title="مصريين">
مصريين

المصريين هما المجموعه العرقيه (البحر متوسطية) اللى دخلت منطقة وادى النيل فى العصور القديمه و عاشت فيها ، و الايام دى عددهم حوالى 81,7 مليون نسمة( حسب تقدير يوليو 2008) و هما اصحاب الحضارة المصريه القديمه (الحضاره الفرعونيه), تاريخ المصريين تاريخ طويل جداً بيرجع لحوالى سنة 13,000 ق.ع.ح و هما من اقدم الأجناس البشريه. الهوية المصرية بترتبط ارتباط جامد بجغرافية مصر اللى اهم مافيها وادى النيل و شريط صغير من الارض الصالحة للزراعه بتمتد من الشلال الاول لحد البحر المتوسط و بتحوطهم الصحرا من الشرق و الغرب. الجغرافيا دى فريدة من نوعها و هى اساس تطور المجتمع المصري و الثقافه المصريه من العصور القديمه. اللغه اليوميه للمصريين هى المصرى. اكترية المصريين المسلمين بيتبعو المذهب السنى مع اقليه من الشيعه ، و فيه اقلية كبيرة من المصريين بينتمو للكنيسه المصريه الأرتودوكسيه اللى لغة طقوسها اللغه القبطى هى المرحلة الاخيرة من تطور اللغه المصريه القديمه. و هوية المصريين الوطنية اتطورت بصوره اكبر فى القرن التسعتاشر و القرن العشرين و فيه تداخل او تضارب الأيديولوجيات بين العلمانية القومية المصرية الحديثة ,القومية العربية (بما فيهاالعروبة ) و الإسلاموية.


على الرغم من ان اسم أقباط كان اسم السكان الاصليين من المسلمين و المسيحيين و فيه ادله تشهد ان اسم أقباط كان اسم السكان الاصليين من المسلمين و المسيحيين لحد فترة العصر المملوكى .

المصريين كمجموعه عرقيه بيشكلو حوالى 90 ٪ (74.7 مليون) من مجموع سكان مصر.
وفي اعداد تانية موجودة فى اوروبا و امريكا ومعظم دول العالم.

عدد سكان مصر حوالي 83 مليون و تقسيمتهم كده :
و كمان مصر عاش فيها اعراق و ثقافات تانيه على مر التاريخ اللى استعمرت او احتلت فيه, زي الليبيين و الكنعانيين (الهكسوس) و الفارسيين (الأخمينيين) و الطليانه (الرومان). و معظم الاعراق و الثقافات دي مشيو من مصر بعد ما سقط حكمهم.

و فى ثقافات تانيه جت مصر عن طريق الهجره او اللجؤ السياسي, معظمهم فى العصر الحديث او على فترات, زي اليهود و الارمن, اللى اغلبهم اضطر يمشي من مصر بعد ثورة 1952 و حاليا مصر لسه فيها لاجئيين فلسطينيين و من السودان و العراق.

يقارب من 90 ٪ من سكان مصر مسلمين و 10 ٪ مسيحيين (9 ٪ أقباط ارتودوكس ، 1 ٪ مسيحيين تانيين)

عدد المصريين الكبير عبر التاريخ خلا العنصر المصرى هو السايد طول الوقت رغم كل العناصر الاجنبيه اللى عاشت فى مصر و اللى بطبيعة الحال ما كانوش بيعدو كام الف وسط ملايين المصريين ، يتضاف لده ان الاجانب اللى عاشو فى مصر عاشو عادة منغلقين فى مجتمعاتهم و كانو مميزين وسط العنصر المصرى السايد سواء كانو مقدونين او يونانيين او عربان ، الدراسات العلميه الحديثه وضحت ان على الرغم من كل الاحتلالات و الهجرات الاجنبيه لمصر عبر التاريخ على الاقل 90% من مصريين النهارده بيحتفظوا بنفس الدى.إن.أ ( DNA ) بتاع مصريين مصر الفرعونيه.

المصريين كانو بيتكلمو لغة را نكيمه و هى اللغه المصريه القديمه اللى كانت فى الاول بتتكتب بالحروف ال هيروجليفى يعنى النقش المقدس , و بعدين الكتابه فى مصر القديمه اتطورت شوية شوية على مر العصور و بقت هيراطيقى و ديموطيقى و حروف قبطى من اليونانى . مع إن اللغه الرسميه فى مصر هيه العربى, انما مفيش حد فى مصر إتولد بيتكلمها من غير ما يتعلمها. استعمال العربى محدود بس فى التعاملات الاداريه و الصحافه المكتوبه. انما المصريين بيتكلمو :
بس بالرغم من كده فـ لحد النهارده لسه اللغه المصريه الحديثه بتتميز عن اللغه العربى بشكل واضح من ناحية النطق و ادوات الإشاره و التشكيل و مخارج الحروف و المخارج الصوتية و تركيب الجمل و الاجروميه , و لسه فيه الكتير من الكلمات المصريه القديمه موجوده فى المصرى لحد النهارده و فيه أمثله شعبيه قديمه لسه بتستعمل لغاية دلوقتى.

المصريين قدمو للبشريه كتير من الإختراعات و العلوم و الانجازات, زى إختراع الزراعة و علوم الطب و الفلك و الكتابة و اللغة و صناعة المعادن و تخريجها و علوم الحساب و القياسات و الهندسة و علم حساب المثلثات و صناعة الإزاز و صناعة الأوانى الفخارية و بـُنا البيوت بدال الأكواخ و صناعة السفن و إخترعو كتير من الماكينات اللازمة للزراعة و الصناعة و التعدين.المصريين إدّو للعالم التقويم الشمسى اللى بيتبعه العالم الحد دلوقتى بنفس عدد الايام و االشهور...إلخ۔

المصريين ما كانوش بيعرفو اى دين فى مصر القديمه باسم معين لكن كان ليهم طقوس خاصة بيهم واعتقادات معينة فى فكرة الاله وتقديمهم الهدايا ليهم وهما اول ناس فكرو فى ان فى اله ورا حياتهم وبالزات ورا خير النيل والفكرة جتلهم من مرات "اوزوريس" بعد موته وتقطيع جسمه على ايد اخوه اللى مسك فرعون من بعده,حصل جفاف كبير للنيل و ماتت ناس كتير وحيوانات وكل الزرع فى الاراضى صرخت مرات "اوزوريس" و قالت ليهم دا غضب "اوزوريس" عليكو ومن وقتهاوهما مفكرين ان الفرعون اللى بيحكمهم هو ابن الاله وان رضا الفرعون عنهم يعنى كل الخير ليهم ولاراضيهم وحيواناتهم. بعد دخول المسيحية مصر على ايد القديس مرقص اتحول معظم المصريين للمسيحية. و بعد حكم العرب لـمصر, اتحول معظم المصريين للاسلام, بس لسه فيه حوالى 15% من الشعب المصرى بيعتنق الديانة المسيحية, بالاضافة لشوية يهود و بهائيين و لادينيين.

المطبخ المصرى مشهور بـنكهته المصريه. فيه كتير بيعتقدوا ان المطبخ المصرى اتأثر بالمطبخ التركى لكن ده مش صح فكتير من الأكلات اللى بيفتكر المصريين ان اصلها تركى كانت فى الواقع موجوده فى مصر قبل الاحتلال التركى سنة 1517 و منها مثلاً أكلة كشك ألماظ. فيه كتير من الأكلات المصريه لسه موجوده من الاف السنين عند المصريين زى "العيش البلدى" و الفسيخ و كحك العيد فى العيد الصغير و اعياد المسيحيين المصريين ، و البيض الملون "بيض شمو" فى شم النسيم. من اشهر الأكلات المصريه اللى موجودة فى المطبخ المصرى : المشويات و منها الكباب و الكفته ، و الملوخيه ، و القلقاس ، و الجبنه المقليه ، و الفطير المشلتت ، و الكشك ، و كمان حلويات زى : العسل الاسود و البقلاوه و الكنافة و البسبوسه و القطايف و المشبك و هى كلها اكلات مصريه قديمه من العصور الوسطى. اتعرف كمان فى مصر فى العصور الوسطى " الفطير الهلالى " اللى نقله الاتراك عن المصريين و بعدين اتنقل لأوروبا و بقى يتعرف بإسم الكرواسان croissant.

الفول اشهر اكل المصريين فى العصر الحديث فى الواقع ماكانش المصريين القدام بياكلوه و فى العصور الوسطى مفيش اى دليل انه كان اكله شعبيه فى مصر و ما اشرش ليه المؤرخين المصريين كأكله منتشره. فى العصر الحديث جاب الأوروبيين حلويات زى الجاتوه و الچيلاتى.

المصريين بيحبو الأعياد والأفراح بشكل كبير, يهتمو بأعيادهم اللى ورثوها جيل ورا جيل من اكتر من سبعتلاف سنة. المصريين بيحتفلو بعيد شم النسيم و راس السنة المصرية و عيد وفاء النيل و عيد الحصاد و يوم مولد "رع مسو" رمسيس التانى و يوم أتولى العـَرش۔
وبدخول المسيحية بقو بيحتفلو باعياد خاصة بالمسيحيين زى عيد القيامة و عيد الغطاس و راس السنة الميلادية بعدين دخلو العرب المسلمين و غيرو ديانة البلد للاسلام وبقو المصريين بيحتفلوا باعياد جديده اتضافت لاعيادهم زى مولد النبى و راس السنهالهجريه و عيد الفطر و عيد الاضحى و عاشورا و الاسراء والمعراج و اعياد قوميه ووطنيه زى عيد الام و 23 يوليو و عيد الجلاء و عيد تحرير سينا و 6 اكتوبر. المصريين معروفين بتمسكهم و إرتباطهم الشديد بأرضهم كونهم من البدايه مجتمع زراعى مستقر مش بيتنقل, عشان كده اتولد عندههم الإحساس بالإنتماء للوطن و الارض من وقت بعيد فمابيبعدوش ولا بيروحو بعيد عن ارضهم. على الرغم من كدا فرضت ظروف العصر الجديد أن يبعد المصريون عن ارضهم عشان يدوروا على الرزق و الشغل, فيهم اللى بيهاجر مؤقتاً و فيهم اللى بيهاجر هجره دايمه. عدد المصريين اللى براها حوالى خمسة مليون مصرى. المهاجرين المصريين كانوا عادة من الطبقات المتعلمه ، لكن حصلت هجرات حديثه لأسباب اقتصاديه و بتضم اعداد كبيره من الهربانين من الفقر من اللى مش متعلمين و انصاف المتعلمين و ظهرت ظاهرة اللى بيهربوا فى مراكب و يحاولو يهاجرو على اوروبا.

المصريين بيعشقوا الرياضه من ايام العصر الفرعوني لحد دلوقتي واشتهروا بالعاب كتير زي ( لعبة سنت والسيجا والضامه و الصيد والملاكمه و المصارعه و التحطيب و العاب القوي والسباحه و ركوب الحصنه و شد الحبل و التجديف و الرمايه و الجري ).

وبتعتبر كورة القدم النهارده هيا اللعبه الاولي فى مصر والمنتخب المصري كسب بطولة الامم الافريقه سبع مرات .
المصريون هما اول اللى إخترعو الات المزيكه و إستخدموها فى الطقوس الدينية و الحروب و على موائد الأكل للترفيه. و فى الإحتفالات و الافراح و الأعياد, و لسة المصريين بيستخدموها زى ما هيا لحد دلوقتى, من الالات دي: الصاجات و الجيتار المصرى القديم و الربابة و الناى و الدف و الطبلات و الهارپ و السيسترم المصرى و المزمار و "المثلث" و "الناقوس""جرس"۔
ولسه لحد دلوئتى فى الات منها بيستخدمها "المسيحيين" فى الطقوس الدينية بتاعتهم زى "الصاجات" و "المثلث" و "الناقوس" "الجرس" كمان المزيكه المصريه أثُّرت فى الشعوب اللى حواليها و دخلت الات جميله للمزيكه المصرية عن طريق الشعوب دى فى عملية تأثُّر و تأثير, فـ دخلت الات نوبية و أمازيغية و تركية و عربية و يونانية للمزيكه المصريه فى أغنياتها و إتخلطت مع الإيقاعات المصريه عشان تبقى ماشيه مع المزيكه المصريه بـ طابع جميل و خاص۔

الهويه المصريه، معروفة لكل المصريين لا هيا افريقية لان المصريين اصلا مش سود و لا هيا مسيحيه لان المصريين فـ الاساس مش مسيحيين دا حصل بعد احتلال اوروبا لمصر "البيزنطيين" ولا هيا عربية لان دا كمان حصل بعد الغزو العربى على ايد "عمرو ابن العاص" يعنى المصريين مش اى حاجة تانية وهما اصحاب حضارة اكتر من 7000 سنة,
والمصريون اُمة, بيشترك اعضاءها فى ميراث حضارى وثقافى ودينى وأخلاقى ولغوى متميز. الهوية المصرية بترتبط بوادى النيل بالذات و إتبنّا "التيار الإصلاحى فى الحزب الوطنى لمنظومة قيمية" بتتركّز على مركزية الهوية المصرية, مجموعة من المثقفين المصريين طرحو قضية الهوية المصرية و عروبة مصر للنقاش.

الدكتور حواس كتب مقالة بعنوان " توت عنخ امون ما كنش اسود" و صرح فيها تصريح مهم جداً بيقول: " المصريين ما هماش عرب و كمان ما هماش افارقه على الرغم من وقوع مصر جغرافيا فى قارة افريقيا". و بكدا بيكون لخص وجهة نظرهُ فى موضوع هوية مصر.




</doc>
<doc id="707" url="https://arz.wikipedia.org/wiki?curid=707" title="مكتبة اسكندريه">
مكتبة اسكندريه

مكتبة اسكندرية او مكتبة اسكندرية القديمة فى اسكندرية ، مصر ، كانت من اكبر مكتبات العالم واحتوت على اكتر من نص مليون كتاب ومخطوطة ، بطليموس الاول حط فيها الكتب الاصلية بلغات مختلفة زي : اليونانية ، الفينيقية ، الهندية وزودها بكتب فى كل انواع العلوم والفنون ةالادب والمعرفة ، وكانت مركز للعلم فى منطقة البحر المتوسط كلها كانت أكبر مكتبة فى العالم القديم ، وكانت اول مكتبة حكومية عامة عرفها العالم القديم.

يعتقد عموما إنها اتأسست فى بداية القرن التالت قبل الميلاد ، كانت من تصور و اتفتحت فى عهد بطليموس الاول، او ابنه بطليموس التانى ملوك مصر.
من المعروف أن المكتبة او اجزاء منها اتدمرت فى عدة مناسبات ، ولكن لحد دلوقتى تفاصيل هذه أحداث التدمير مصدر خلاف مش مبنى على أدلة قاطعة.

ولكن دلوقتى بـَنت الحكومة المصرية مع منظمة اليونيسكو مكتبة اسكندرية الجديدة واللى ساهم فيها دول ومنظمات كتير جدا عشان تعيد امجاد مكتبة اسكندرية القديمة من تانى.

المكتبة الجديدة افتتحت فى 2002 بالقرب من موقع المكتبة القديمة وفيها حوالى 300000 كتاب ومرجع، ده غير انها المكان الوحيد فى العالم اللى عنده النسخة الوحيدة من ارشيف الانترنت. .

فى نوقمبر 2009 اهدت فرنسا لمكتبة اسكندريه 500 الف كتاب فى أكبر صفقه ثقافيه فى التاريخ.

نظم المكتبة فى البداية ديميتريوس فاليروس و هو من طلبة أرسطو تحت حكم بطليموس سوتير. اتبنت المكتبة فى الحى الملكى فى اسلوب صالة حفلات أرسطو ،لخدمة الموسيون اللى كان جنبها ( موسيون Μουσείον باليونانى معناها "معبد" او "بيت اللى بيفكر" ، و جه منها كلمة ميوزيام "المتحف" بالانجليزى)، والمكتبة كانت عبارة عن مدرسه للفلسفه Peripatos و مكان للمشي ، وحدائق ، وغرفة مشتركة للطعام ، و غرفة مطالعة ، وقاعات محاضرات و اوض اجتماعات. لكن التصميم الدقيق مش معروف.

نموذج مكتبة اسكندرية القديمة لسه لحد النهارده له تاثير فى تصميم اى حرم جامعى. ومن المعروف ان المكتبة نفسها كان لها ادارة الشراء (جايز جنب المداخن ، او مبنى أقرب للميناء) و ادارة لفهرسة المخطوطات.

و لكن للاسف ضاعت المكتبه باللى فيها ، و فيه 4 اسباب المؤرخين بيقولوها على انها ممكن تكون هى السبب فى ان المكتبة اتدمرت :


المحتمل ان بعد حريقة يوليوس قيصر و انتهاء الدوله البطلميه ( صاحبة المكتبه ) و احتلال الرومان لمصر ( اللى نهبو كتير ) و دخول المسيحيه ( اللى اتسبب فى تدمير و ضياع الكتير من تراث مصر القديم ) ، اهمل الجزء اللى اتبقى من الكتب -إذا كان اتبقى حاجه- و ضاع شويه شويه مع كل غزوه و نهبه خارجيه. الفتره اللى مابين الحرب السكندريه بتاعة يوليوس قيصر و دخول العسكر الاسلامى مصر اكتر من 600 سنه، لكن ده بطبيعة الحال ما يمنعش ان كان فيه كتب خصوصاً انه اتذكر ان ماركو انتونيو حاول بعد حريقه الحرب السكندريه انه يعوض الخساره و جاب من مكتبة بيرجامون كتب و نسخ لكتير من الكتب اللى ضاعت ، او فيه مكتبه تانيه اتعملت. الحاصل ان المكتبه و كتبها ضاعت بطريقه او بتانيه فى عصور سادت فيها الحروب و الغزو و الدمار و الصراعات الدينيه و الفكريه و دخول مصر جيوش من مناطق متخلفه حضارياً. بغض النظر عن حرق كتب مكتبة اسكندريه تلت مرات ، مره على ايد يوليوس قيصر و مره على ايد الاقباط و مره على ايد العرب ، بيقول المؤرخ صمويل شارب ان الكارثه كانت اكبر فى حريقة يوليوس قيصر. فوقت يوليوس قيصر (49 ق.م ) مكتبة اسكندريه كانت مستخدمه و كان فيها طلبه و علما و كتاب بيكتبو و بينسخو ، وقت الفتح العربي لمصر ( القرن 7 ) المكتبه كانت ميته او شبه ميته بعد دخول الرومان و المسيحيه مصر اللى غيروا ملامح الثقافه المصريه اللى كانت سايده قبلهم .

بـَنت مصر مع اليونسكو اللى هى من منظمات الامم المتحدة مكتبة اسكندرية الجديدة واللى ساهم فيها دول ومنظمات كتير جدا عشان تبنى امجاد مكتبة اسكندرية القديمة من تانى.

المكتبة الجديدة افتتحوها فى 2003 بالقرب من موقع المكتبة القديمة وفيها حوالى 300000 كتاب ومرجع، ده غير انها المكان الوحيد فى العالم اللى عنده النسخة الوحيدة من ارشيف الانترنت. .



</doc>
<doc id="711" url="https://arz.wikipedia.org/wiki?curid=711" title="منه شلبى">
منه شلبى

منة شلبي ممثلة مصرية اتولدت فى 22 يوليه 1982. هى بنت الفنانة الاستعراضية المعتزلة زيزى مصطفى و امين شلبي.





</doc>
<doc id="712" url="https://arz.wikipedia.org/wiki?curid=712" title="منى زكي">
منى زكي

منى زكي ممثلة مصرية اتولدت 18 نوفمبر 1976 اسمها الحقيقي منى علي محمد زكي ومامتها اسمها تهاني، متجوزة من الممثل المصري احمد حلمى 
ومخلفين بنت اسمها لي لي سنة 2003
وهي صغيرة سافرت حتت كتيرة بحكم شغل باباها زي الكويت وانجلترا والامارات وامريكا، اخدت ثانوية عامة من انجلترا

وكمان عملت مسلسلات زي:


</doc>
<doc id="713" url="https://arz.wikipedia.org/wiki?curid=713" title="منى هلا">
منى هلا

منى هلا هى (مواليد 15-1-1985) ممثله مصريه ظهرت فى بدايتها مذيعه فى برنامج للاطفال اسمه يللا بينا وعملت دور بعدها فى فيلم الباشا تلميذ. اخر اعمالها هى مسلسل قلب ميت وفيلم ليلة البيبى دول.
الاعمال



</doc>
<doc id="714" url="https://arz.wikipedia.org/wiki?curid=714" title="موتسارت">
موتسارت

ڤولفجانج أماديوس موتسارت (Wolfgang Amadeus Mozart ,‏ )‏ هو اسمهُ الكامل, "و ساعات بيسمّوه "موزار"". هو كان من النمسا(أَوستيرايخ). إتولد فى سنة 1756, 27 يناير - و مات سنة 1791, 5 ديسمبر. موتسارت كان مؤلف مزيكه و عازف بيانو. ناس كتير بيعتقدو إنهُ واحد من أحسن مؤلفين المزيكه بالنسبه لأى وقت. هو إتولد فى مدينة سالزبورج. خلال حياتهُ القصيره, ألـّف 600 مقطوعه مزيكه, و عدد كبير من الاوپرات زي دون جوفانى و الفلوت السحريه(Die Zauberflöte). اعمالهُ إبتدت مع مينويت (minuet) "(رقصة مشهورة فى القرن ال18 و ال19 فى فرنسا)". موتسارت إتولد فى عيله مزيكتيه ابوه هو الموسيقار ليوپولد موتسارت (1719 - 1787), و كان باين إن عندهُ قدرات إعجازيه فى سن صغير جداً. لما كان عندهُ خمس سنين, قدر يقرا و يكتب مزيكه و كان عندهُ مهارات كبيره على سنهُ, زى العزف على الكيبورد و الكمنجه. اخر عمل ليه كان "Requiem", و اللى مات قبل ما يخلّصها. موتسارت كان معجزه فى عزف البيانو.اتجوز كونستانزي قيبر ورزق منها ستة اطفال مات 4 وعاش ولدان موتسارت مات و هو عندهُ 36سنه.



</doc>
<doc id="716" url="https://arz.wikipedia.org/wiki?curid=716" title="موحدين (دروز)">
موحدين (دروز)

الموحدين الدروز بيعتبروا الديانات التوحيدية سلسلة مكملة بعضها, بدأت برسالة هرمس مثلث العضمة بعدين بأخناتون بعدين رسالة موسى وعيسى ومحمد, و بيزودوا من الاجتهاد للديانات الابراهيميه التلات فلاسفة فيثاغورس و افلاطون و افلوتونيوس, و بيختلفوا عن الطوايف الاسلامية التانيه بإنهم مش بيعتبروا النبي محمد اخر المرسلين و القرآن مش اخر رسالة سماوية لإن العالم بيتغير ورعاية الله لخلقه مستمرة.


شعار الدروز نجمة خماسية فيها خمس الوان بترمز للمبادئ الكونية الدرزية الخمسة:


الدروز بيعترفوا بالقران، وبياخدوا من القران حلال الحلال والمعاني التوحيدية الحقيقية وبيسموه المستور المبين. ورسايل الحكمة وهي تأويل للقران وشرح للعقيدة التوحيدية وشروط تعامل الموحدين مع بعض ومع الطوايف التانيه.
الموحدون الدروز بيعتبروا الديانات التوحيدية سلسلة مكملة بعضها, بدأت برسالة هرمس مثلث العضمة بعدين بأخناتون بعدين رسالة موسى وعيسى ومحمد, و بيزودوا من الاجتهاد للديانات الابراهيميه التلات فلاسفة فيثاغورس و افلاطون و افلوتونيوس, و بيختلفوا عن الطوايف الاسلامية التانيه بإنهم مش بيعتبروا النبي محمد اخر المرسلين و القرآن مش اخر رسالة سماوية لإن العالم بيتغير ورعاية الله لخلقه مستمرة.
واحدة من الركايز المهمه فى عقيدة الدروز هو تقمص الأرواح وانتقال الروح بعد مفارقتها الجسد لمولود جديد, والروح البشرية بتتنقل بس لجسد انسان.

الدروز (الموحدين) بيعتبروا ان اسم الموحدين هو الاسم الصح لان عقيدتهم بتعتمد على توحيد الخالق بشكل اساسي، ومبيحبوش اسم الدروز دة لانهم بيقولوا انه اتنسب ليهم غصب عنهم.
الاسم دة اصله هو نشتكين الدرزى اللى بيعتبروه شخص كافر ومش كويس لانه كان بيدعو الناس للدرزيه بالعنف والسيف وعلاقته بالمعتقد كانت سطحية. موجود مبدأ اساسي فى عقيدة الدروز إن "مافيش إكراه فى الدين" و للحاكم بأمرالله خطبة مشهوره فى كده.
الدروز ليهم اسم تاني وهو "بنو معروف"

الموحدين بيتجوزا من بعضهم، والجواز لازم يكون مبني على المحبة والعدل. وعشان كدة بيمنعوا تعدد 
الزوجات عشان بيقضي على العدل والانصاف.
ومن شروط الجواز ان اللى هيتجوزوا يعرفوا كل حاجة عن بعض، سواء من الناحية الصحية او العقلية او الروحية.
الراجل لازم يساوي ما بينه وبين مراته ويقسم كل حاجة بيمتلكها بالنص معاها، والست لازم تمشي على خطة جوزها ومبادئه فى الحياة. 
الاتنين ليهم الحق انهم يطلبوا الطلاق. بس لو واحد فيهم طلب الطلاق من غير سبب التاني له الحق انه ياخد نص اللى عنده 
وبعد الطلاق مينفعش يرجعوا لبعض تاني.

الدروز بيعتبرو نفسيهم مسلمين على الحاجات دي:

والدرزية فى الاصل هى فرع من فروع الشيعة الفاطمية انشقت عن المذهب الاسماعيلى فى القرن العاشر.






</doc>
<doc id="717" url="https://arz.wikipedia.org/wiki?curid=717" title="موسوعه">
موسوعه

الموسوعه (انسيكلوبيديا) Encyclopedia هى كتاب او مجموعة كتب بتحتوى على معلومات وافيه عن كل فروع المعرفه او فرع معين من المعرفه. مواد الموسوعات بتتقسم لمواد ، ماده واحده لكل موضوع. المواد بتتقسم على المواضيع فى الموسوعه عادة حسب اسم المادة ابجديا وممكن الموسوعه تكون وارده فى مجلد واحد او مجلدات ، وده بيعتمد على كمية المواد المدرجه.

الموسوعه ممكن تكون عامه او متخصصه فى موضوع معين.

من اشهر الموسوعات العالميه العامه الموسوعه البريطانيه Encyclopædia Britannica و موسوعة لاروس. و من امثلة الموسوعات المتخصصه فى مجال معين الموسوعه القبطيه.

الغرض من عمل الموسوعه هو نشر المعرفه بين الناس فى كل نواحى العالم و الحصول على معلومات سريعه عن موضوع معين.


</doc>
<doc id="718" url="https://arz.wikipedia.org/wiki?curid=718" title="موميا">
موميا

الموميا هى جثه اتحفظ لحمها و جلدها يأما بالصدفة او بالقصد عن طريق تعرضها لمواد كيمياوية ، البرد الجامد،رطوبة واطية جدا او اتمنع عنها الهوا .

مومياوات الناس و الحيوانات كمان موجودة فى مناطق كتيرة فى العالم نتيجة عوامل حفظ طبيعية او لاسباب ثقافية دينية للحفاظ على الميتين.

المومياوات اللى حنطها المصريين القدام هى اشهر المومياوت فى العالم.

الدين المصري القديم هو اللى خلا المصريين يبتدعو عملية التحنيط علشان يحافظو على الاجسام بعد الموت لأنهم آمنو بالحياة التانية و بالروح اللى ح ترجع للجسم وقت الحساب.


</doc>
<doc id="719" url="https://arz.wikipedia.org/wiki?curid=719" title="موناكو">
موناكو

موناكو إمارة موناكو هيا مدينة و دوله مستقله ف نفس الوقت، موجوده ف شمال البحر المتوسط و ليها حدود مع فرنسا بس.

مساحة موناكو حوالى 2 كيلو متر مربع و بتعتبر تانى اصغر دولة فى العالم بعد الفاتيكان

عدد سكان موناكو 32,671 و بتعتبر من ازحم دول العالم. 
لغة موناكو الرسميه هيا الفرنساوى

موناكو ليست عضو ف الاتحاد الاوروبى بس عملتها هيا اليورو زى دول الاتحاد الاوروبي. عاصمة موناكو هى موناكو ڤيل Monaco-Ville و مونت كارلو Monte Carlo اكبر مدنها.


</doc>
<doc id="720" url="https://arz.wikipedia.org/wiki?curid=720" title="مونتينيجرو">
مونتينيجرو

مونتينيجرو (ومعناها الجبل الاسود) هى دولة أوروبية موجودة فى جنوب شرق اوروبا. تطل على البحر الادرياتيكي و تحدها كرواتيا من الغرب, البوسنه و الهرسك فى شمالها الغربي, صربيا فى شمالها الشرقي, كوسوفو فى الشرق و البانيا فى جنوبها الشرقي. بودجوريكا هى العاصمة بتاعتها و اكبر مدينة فيها, بس سيتينجي هى العاصمة الملكية السابقة.

بدا تاريخ مونتينيجرو من القرن التاسع الميلادي مع ظهور اقطاعية الدقلجة و اللى كانت ولاية بيزنطيه. الدقلجة كان بيحكمها فوجزلاف و اسرته. فى 1024 و مع نهاية حكم الملك فوجزلاف -اللى استمر 25 سنة- فاز الملك بمعركة حاسمة جمب مدينة بار ضد البيزنطيين, و بقت مستقلة. قوة و رخاء الدقلجة وصلت للذروة فى حكم ابن فوجزلاف الملك ميهيلو [1081-1046] و بعدها ابنه الملك بودين [1081-1101].

مونتينيجرو مصنفة كدولة متقدمة فى "مؤشر التنمية البشريه". لها عضوية فى الأمم المتحده, منظمة الامن و التعاون فى اوروبا, مجلس اوروبا و عضو منشىء فى اتحاد علشان المتوسط. مونتينيجرو برضو مرشحة لعضوية الاتحاد الاوروبي بعد تقديمها الطلب فى 2008 على امل انها تاخد العضوية فى 2010 و هيا مرشح رسمي لحلف الناتو.

فى سنة 1918 انضمت مونتينيجرو مع صربيا و دول تانية و عملو اتحاد اسمه يوجوسلافيا وفي 3 يونيو 2006 اعلنت مونتينيجرو استقلالها وبعديها على طول فى 28 يونيو 2006 اعترفت بها الأمم المتحده و بقت العضو رقم 192 فى المنظمة الدولية دي.اللغة الرسمية ليها هى المونتينيجري و هى لغة قريبة جدا من الصربي و كانت لحد 2004 بتعتبر لهجة من لهجات اللغة الصربية. اليورو هو العملة الرسمية مع ان الدولة ما هياش عضو فى الاتحاد الاوروبي.
مونتينيجرو دولة صغيرة و مساحتها 13,812 كم يادوب وعدد سكانها 678,177 انسان.


</doc>
<doc id="722" url="https://arz.wikipedia.org/wiki?curid=722" title="ميلانو">
ميلانو

ميلانو ("Milano")‏ واحدة من اكبر مدن إيطاليا فى سهول لومبارديا و واحدة من عواصم العالم للتصميم والأزياء. معرض "ڤيتوريو إيمانويل" فى ميلانو اقدم مركز تجارى فى العالم. المدينة استضافت المعرض العالمى فى 1906 و حتستضيف المعرض العالمى سنة 2015.


</doc>
<doc id="723" url="https://arz.wikipedia.org/wiki?curid=723" title="ناتالى بورتمان">
ناتالى بورتمان

ناتالي بورتمان - (بالعبري:נטלי פורטמן) "اسمها الحقيقي ناتالي هرشلاج" تبقى ممثلة امريكية من اصل اسرائيلى اتولدت يوم 9 يونيو 1981 فى القدس ، ابوها اسمها افنر هرشلاج ويبقى دكتور فى اسرائيل ، وامها شيلي ستيفينس امريكية.
اول دور ليها كان فى فيلم Léon سنة 1994 وكان عمرها 12 سنة وهي بتعمله، بس اتشهرت بعد كدة لما عملت فيلم حرب النجوم Star Wars سنة 1999، وخلصت دراسة علم النفس من جامعة هارفارد وهي بتعمل فيلم حرب النجوم.

ناتالي اترشحت لجايزة الاوسكار عن دورها فى فيلم Closer سنة 2005 واخدت جايز جولدن جلوب عن نفس الدور.فى سنت 2010 عملت دور البطوله فى فيلم البجعه السوداء وبيعتبر من اهم أدوارها وخدت عنه أوسكار احسن ممثله

حلقت شعرها زيرو عشان دورها فى فيلم V For Vendetta.

1994 Léon

1995 Heat

1996 Beautiful Girls

1996 Mars Attacks! 

1996 Everyone Says I Love You

1999 Star Wars Episode I: The Phantom Menace

1999 Anywhere But Here

2000 Where the Heart Is

2001 Zoolander

2002 Star Wars Episode II: Attack of the Clones

2003 Cold Mountain

2004 Garden State

2004 Closer

2005 Star Wars Episode III: Revenge of the Sith

2005 Free Zone

2006 V for Vendetta

2006 Paris, je t'aime

2006 Goya's Ghosts

2007 My Blueberry Nights

2007 The Darjeeling Limited

2007 Hotel Chevalier

2007 Mr. Magorium's Wonder Emporium

2008 The Other Boleyn Girl

2008 Brothers 

2009 New York, I Love You

2010 Hesher

2010 Black Swan

2011 No Strings Attached

2011 Your highness

2011 Thor


</doc>
<doc id="724" url="https://arz.wikipedia.org/wiki?curid=724" title="ناجى اسعد">
ناجى اسعد

ناجى اسعد بيعتبر واحد من أنجح الابطال فى تاريخ العاب القوى المصرية حقق ميداليات دهب كتير فى دفع الجله و ميداليات فضه فى رمى القرص. و كان قبلها لاعب كورة سله ف النادى الأهلى من 1966 ولحد 1969. و هو الرياضى المصرى الوحيد فى العاب القوى اللى فاز بميداليات دهب فى تلات بطولات كبرى وهى دورة الالعاب الافريقية ، دورة العاب البحر المتوسط ، البطولات الافريقيه فى العاب القوى

ناجى اسعد هو رقم 130 فى قايمة أحسن 150 فى العالم فى دفع الجلة 20.71 - متر.

ناجى اسعد من عيله قبطيه من شمال مصر و عاش فى القاهره واتخرج من كليه التربيه الرياضيه (بنين) فى جامعة حلوان، واشتغل معيد فى الكليه نفسها بعد التخرج ، و اخد درجة الدكتوراه فى التربيه البدنيه ، و دلوقتى بيشتغل استاذ فى الكليه نفسها . كان بيلعب فى فريق النادى الاهلى الرياضى. شكل ناجى اسعد مع زملاته هشام فؤاد جريس ، حسن احمد حماد و محمد نجيب حامد واحد من اقوى الفرق المصرية فى الرمى .وبعد ما بطل لعب اشتغل فى البحرين مدرب لفريق العاب القوى البحرينى ، و رجع مصر فى التسعينات اشتغل مدير فنى لفريق المنتخب المصرى فى العاب القوى.

د. ناجى اسعد كمان بيعتبر افضل مدربين الرمى فى مصر المدير الفني للمنتخب الوطني للشباب و وصفه أشرف بكير رئيس اتحاد العاب القوى المصرى بأنه صاحب الفضل الاول فى الحصول علي البطولة الإفريقية للعبة تحت 20 .

د. ناجى اسعد حط قواعد مدرسة الرمي المصريه الحديثه , أثمر بعد عمل سنتين ميدالية فضية وميدالية برونزية فى بطولة العالم تحت‏18‏ سنة, ومن بين الانجازات كمان فى البطولة الافريقية لالعاب القوي 2007, تم اختيار ناجي اسعد مدربا لمنتخب الرمي فى افريقيا‏



</doc>
<doc id="725" url="https://arz.wikipedia.org/wiki?curid=725" title="نانسى عجرم">
نانسى عجرم

نانسي عجرم مغنية لبنانية اتولدت 16 مارس 1983 ف حي اسمه الاشرفية ف بيروت اسمها الحقيقي نانسي نبيل عجرم، ومامتها اسمها ريموندا. هى الاخت الكبيره فى العيله وعندها اخت واخ اخت اسمها نادين اصغر منها بسنه مواليد 1984 ليها اخ اصغر منها بيشتغل مغني هو كمان اسمه نبيل عجرم اتولد 1985

شاركت ف برنامج لبناني اسمه نجوم المستقبل وهي عندها اتناشر سنة وخدت المديلية الدهبية ف الغنا. بعدها درست مزيكا وابتدت تغني ف سن خمستاشر سنة ومكنتش كمّلت 18التمانتاشر اللى هو اقل سن عشان تنضم للنقابة بس الرقابة اخدتها استثنا.
اتشهرت من كليب اخاصمك اه سنة 2003 بس الاغنية دي كانت ف الالبوم التالت ليها . لها العديد من الاغاني

سنة 2005 طلع عليها اشاعة ف النت (المنتديات) ان محمود سعد كان مستضيفها ف برنامج كان بيتعرض على قناة mbc 
وقالت ف البرنامج (حسب الاشاعة) ان عندها كلب اسمه احمد. فمحمود سعد كسر التربيزة وضربها بالكرسي وقاللها انا كمان عندي كلبة اسمها نانسي وكلب اسمه عجرم.

وسنة 2006 طلع عليها بردو على النت (المنتديات) اشاعة تانية اثناء حرب لبنان انها اتاثرت بالحرب وبقت مسلمة واتحجبت وجابولها صورة وهي محجبة وكانت الخدع اللى ف الصورة مش معمولة صح وباينة.

و سنة 2007 حبت واحد اسمه حسن كان يدرس فى تسكالوسا فى جنوب الولايات المتحدة و تقول الاخبار بأنها كانت مغرمة به حيث ان اغنية مغرمة معجبة كانت تقصد الشاب حسن

و سنة 2010 أصدرت اغنية (عيني عليك) مما أثار شكوك جمهورها بان نانسي استولت على لحن مطابق لاغنية (بين البينين) لشيرين وجدي 2002

نانسى عجرم زى فنانين لبنانيين كتير ارتبطو بمصر و فن مصر بتحب مصر جداً و بتقول انها مرتبطه عاطفيا بمصر والشعب المصرى اللى بتكن له مشاعر خاصه. نانسى عجرم غنت لمصر و المصريين اغنية "لو سألتك انت مصرى" و بعد ما انتصرت مصر فى الكوره قررت نانسى إنها تغنى اغنيه لمصر اسمها "مصر العروسه المحروسه"

نانسي عجرم اتجوزت سنة 2008 بدكتور الاسنان فادي الهاشم و جابت منه بنت اسمها ميلا و بالصدفه اتولدت ميلا فى نفس يوم عيد ميلاد نانسي 16-مارس شهر 3 غنت لميلا اغني يارب تكبر ميلا ولدبها طفلة اسمها ايلا

نانسي اتعاقدت مع شركة كوكاكولا عشان تعمل اعلانات فى الدول العربيه و افضل الاعلانات اللى عملتها نانسي اعلان اللى فيه اغنية كأس العالم 2010 مع المغني العالمي "كانون" اللى عمل الاغنيه و معاه من كل بلد مغني و النسخه العربيه عملوها بالمصري عشان اللهجه اسهل و منتشره كتير فى الدول العربيه و غير كده ادارة كوكاكولا لها مدير اجنبي و مدير مصري فى الشرق الاوسط

نانسي اخدت ورلد ميوزك اوورد واحده فى 2008 عن البوم "بتفكر فى ايه".


نانسي عجرم غنت اول تتر فى رمضان فى مسلسل النجم يحيى الفخراني (ابن الارندلي).

فى اكتوبر 2009 اتعينت سفيرة للنوايا الحسنة فى الشرق الاوسط و الوطن العربي اللى بضم 22 دوله و اللى عينها صندوق الأمم المتحدة للطفولة - يونيسيف. و قال راي فيرجيليو اللى مسئول عن المنظمة أن اختارها عشان هتساعد فى دعم القضايا اللى بتهتم بها اليونيسيف فى المنطقة.

فى حفلة "نصر اربعين" احتفالاً بعيد 6 اكتوبر, غنت فى اخر اوبريت فى الحفلة "اكتوبر 2013"



</doc>
<doc id="726" url="https://arz.wikipedia.org/wiki?curid=726" title="نجيب ساويرس">
نجيب ساويرس

نجيب ساويرس (اتولد فى 15 يونيه 1954) واحد من اغني و اشهر رجال الاعمال المصريين، رمز لرجل الاعمال الناجح المخلص لشغله و لبلده، و يبقى ابن انسى ساويرس مؤسس مجموعة اوراسكوم. نجيب ساويرس رئيس شركة اوراسكوم تليكوم و شركة موبينيل. مجلة فوربس ذكرت سنة 2008 ان ثروته حوالي 12.7 بليون دولار و بتزيد و جه ترتيبه الستين من بين اغنى البيليونيرات فى العالم
فى سنة 2009 و مع الازمه الاقتصاديه العالميه خسر نجيب ساويرس 9 بيليون دولار من فلوسه و اتراجع ترتيبه لرقم 205 على مستوى العالم بثروه قيمتها 3 بيليون دولار بس. 
نجيب كمان صاحب قناة او تى فى التليفزيونية و مشارك فى جرنال المصري اليوم نجيب ساويرس معروف بتوجهاته الليبرالية و وطنيته و دعمه للهوية المصريه و الثقافه المصريه ، و فى بعض الترجمات اللى بتظهر على قناة او تى فى مكتوبة باللغه المصريه الحديثه (المحليه). ساويرس تقدمى و مشهور بعدائه للاخوان المسلمين و صرح كام مرة انه متضايق من تغلغل التأسلم المتطرف فى المجتمع المصري و كمان بيقول انه مش ضد الحجاب.




</doc>
<doc id="727" url="https://arz.wikipedia.org/wiki?curid=727" title="نزار قبانى">
نزار قبانى

نزار توفيق قباني (21 مارس 1923 - 30 ابريل 1998) الشاعر والناشر و كان دبلوماسي سورى سفير لسوريا فى لندن بين 1952 - 1955. اسلوبه جمع بين البساطة والأناقة فى استكشاف مواضيع الحب، الشبق، الحركة النسائية، او الدين، والقومية العربية. عمل دار نشر لأعماله فى بيروت سمّاها "منشورات نزار قباني". وهو واحد من أكتر الشعرا المعاصرين اللى اتمدحوا فى جامعة دول العربية. وكان من المسلمين السنة وابنه اسمه عمر. من اقواله "ان الحب فى العالم العربي سجين و أنا اريد تحريرة، اريد تحرير الحس و الجسد العربي بشعري، أن العلاقة بين الرجل و المرأة فى مجتمعنا غير سليمة"..

من اعمال نزار قبانى قصيدتهُ المشهورة بلقيس، رسالة من تحت الماء، قارئة الفنجان، هوامش على دفتر النكسة، متى يعلنون وفاة العرب، اشهر الفنانين اللى غنوا اشعاره فيروز، عبد الحليم حافظ، ام كلثوم، ماجدة الرومي, محمد عبد الوهاب و كاظم الساهر.


- انظر عزالدين المناصرة: كتاب تذوق النص الأدبي- تحليل لقصيدة نزار قباني ( سيأتي نهار ) منشورات جامعة فيلادلفيا عمان 1996.


</doc>
<doc id="729" url="https://arz.wikipedia.org/wiki?curid=729" title="نمر">
نمر

النمر ( ;‏ tiger; Panthera tigris)‏ حيوان ثديى آكل لحوم ضخم من فصيلة السنوريات و هو اكبر عضو فى عيلة القطط.

النمر حيوان مفترس و هو أكبر قط من بين الاربع قطط الكبيره (النمر - الاسد- الفهد - التشيتا).

النمر ممكن يوصل طوله اربعه متر (13 قدم) فى الطول الاجمالى، و وزنه ممكن يوصل 300 كيلوجرام (660 رطل) النمور الاكبر فى الحجم من كده انقرضت . اكتر حاجه مميزه للنمور هى الفرو المخطط بخطوط اسود رأسى مع الالوان الابيض والبرتقالى المحمر.

النمور بتعتبر من بين الحيوانات الاكتر شعبيه فى العالم. و ليها مكانه بارزه فى التراث الشعبى والاساطير القديمه، والادب الحديث.

النمور بتظهر على كتير من الاعلام، وكتعويزه للفرق الرياضيه وتعتبر النمور الحيوان الوطنى لكتير من البلاد الاسيويه زى الهند . جميع انواع النمور اللى على قيد الحياة محطوطه تحت الحمايه الرسمية للبلاد.

تاريخيا النمور كانت موجودة فى بلاد ما بين النهرين و القوقاز و فى معظم اجزاء جنوب و شرق اسيا .

موطن النمر شرق اسيا و جنوبها و بتعتبر شبه القاره الهنديه موطن أكتر من 80% من النمور البريه فى العالم. 
زمان كانت النمور بتعيش فى حتت كتيره فى اسيا، من القوقاز و بحر قزوين لحد سيبيريا و اندونيسيا. خلال القرن التسعتاشر اختفت النمور تماما من غرب اسيا كلها و بقت بتعيش فى مناطق معزوله. اختفت النمور من جاوه خلال النص التانى من القرن التسعتاشر.

اقدم بقايا للنمور تم اكتشافها فى الصين وجاوه. الانواع دى كانت عايشه من حوالى 2 مليون سنه فى بداية العصر الجليدى وكانت اصغر من النمور. احافير النمور الحقيقيه تنبع من جاوه من حوالى ما بين 1,6 و 1,8 مليون سنه.

فيه تسع سلالات للنمور منها تلاته انقرضت وسلاله واحده متوقع انها تنقرض قريب. سلالات النمور بتتصنف حسب اعدادها.

سلالة نمر البنجال او النمر الملكى البنجالى بتعيش فى اجزاء من الهند و بنجلاديش و نيبال، بوتان، وبورما.

سلالة النمر الهندى-الصينى بتعيش فى اجزاء من كامبوديا والصين، لاوس، بورما، تايلاند وفيتنام.

سلالة النمر المالاوى بتعيش بس فى شبه جزيرة المالايو.

سلالة النمر السومطرى بتعيش فى جزيرة سومطره وتعتبر سلالة النمر السومطرى اصغر السلالات الحيّه.

النمر السيبيرى معروف برضه باسم النمر الامورى او نمر شمال الصين او نمر منشوريا وهوا اكبر انواع السنوريات، بيتمركز فى روسيا سيبريا. فروه بيخليه يقدر يعيش فى التلج. وتعداد نمور سیبریا دلوقتى وصل ل 500 وهیه من الحیوانات المتهدده بل انقراض.

نمر جنوب الصين هو واحد من اكتر عشر انواع حيوانات معرضه للانقراض ف العالم.

التهجين ( hybridization)‏ بين القطط الكبيره، بما فيها النمر، حصل اول مره فى القرن التسعتاشر علشان جناين الحيوان تعرضها علشان تحقيق مكاسب ماليه. التهجين لسه بيحصل وخصوصا فى جناين الحيوان فى الصين.

الاسود ممكن تتوالد مع نمور فى أغلب الاحيان نمور من فروع النمر السيبيرى الامورى والبنجالى والناتج الهجين اللايجر او التايجون.

اللايجر تهجين بين الاسد الدكر والنمره النتايه اللايجر بتنمو اكبر بكتير من اى من الوالدين. التايجون تهجين بين النمر الذكر والاسد النتايه.


</doc>
<doc id="730" url="https://arz.wikipedia.org/wiki?curid=730" title="نيكولاى تشاوشيسكو">
نيكولاى تشاوشيسكو

نيكولاي تشاوشيسكو (بالرومانى Nicolae Ceauşescu) ( اتولد26 يناير ،1918 – 25 ديسمبر ، 1989) كان ديكتاتور شيوعي حكم رومانيا من سنة 1965 لحد سنة 1989 لما قامت ثورة انهت حكمة و اعدمته هو و مراته ايلينا بالرصاص قدام التليفزيون بعد ما عملو له محاكمة عسكرية استمرت ساعتين بس و اتحكم عليه ساعتها بالاعدام بتهم ارتكاب جرايم ضد الدولة، الابادة الجماعية و تدمير الاقتصاد الروماني.

ولد نيكولاي فى قريه فى اولتينيا فى جنوب رومانيا و لما بلغ من العمر احدى عشره سنه ذهب الى العاصمه بوخارست وعمل هناك بتنظيف الاحذيه ثم بعد ذلك انضم للحزب الشيوعي الروماني و قبض عليه اكثر من مره لان هذا الحزب كان ممنوع فى تلك الفتره . تشاوشيسكو التقى بزوجته ايلينا بيتريسكو و تزوجوا سنة 1946 و كان لها تاثير كبير على حياته السياسه و على رومانيا .
بعد الحرب العالمية الثانيه بقيت رومانيا تحت تأثير الاتحاد السوفييتى و وصل نيكولاي فى هذا الوقت لمنصب سكرتير اتحاد الشباب الشيوعى. بعدها لما وصل الشيوعيين للحكم سنة 1947. اشتغل نيكولاى فى منصب فى وزارة الزراعه وبعدها اصبح نائب وزير الدفاع و استمر ترقياته الى ان اصبح الرجل الثاني فى الجزب الشيوعي الروماني بعد جيورجيو-ديج.

جيورجيو-ديج مات فى مارس 1965 و بعديها بيومين وصل تشاوشيسكو لمنصب السيكريتير الاول لحزب العمال الروماني و من اول الحاجات اللى عملها انه غير اسم الحزب لـ الحزب الشيوعي الروماني و غير اسم الدولة الرسمي لـ جمهورية رومانيا الاشتراكية.نيكولاي على الرغم من انه شيوعي الا انه كان على خلاف مع الاتحاد السوفييتي واشتغل من دماغه و حاول يعمل استقلال للسياسة الخارجة بتاعة رومانيا بعيد عن القبضة الحديدية بتاعة موسكو. فى سنة 1960 طلع رومانيا بره حلف وارسو وعارض بشدة و ع المكشوف الغزو السوفييتي لتشيكوسلوفاكيا سنة 1968. الخلاف دا بينه و بين السوفييت خلا موقف رومانيا غريب فلا هيا حتة من الغرب و لا هى تابع مخلص لسياسات الستار الحديدي.سنة 1974 القاب تشاوشيسكو زادت واحد لما ضاف ليهم لقب رئيس رومانيا و سيطر على كل مفاصل الدولة بمساعدة البوليس السري اللى كان بيراقب كل حاجة فى البلد و بيتحكم فى الازاعة و الصحافة و بيتعامل بقسوة شديدة مع اى معارضة.

من اشهر المشاريع اللى عملها نيكولاي مشروع التنظيم (Sistematizare) و اللى بيتضمن هد و اعادة بناء ونقل السكان على مزاجه و عمل محاولة لتغيير معالم العاصمة بوخارست بالكامل لدرجة انه فى التمانينات هد خمس بوخارست بما فيها من كنايس و مباني اثرية و بنى مكانها عمارات عالية و شوراع واسعة و ميادين كبيرة. بيت الشعب اللى بناه فى وسط بوخارست بيعتبر تاني اكبر مبنى إداري فى العالم كله بعد البنتاجون.

فى العشر سنين الاخيره من فترة حكم تشاوشيسكو ، علاقاته بالاتحاد السوفييتى الحليف الاكبر لرومانيا باظت وبقت وحشه وكمان علاقات رومانيا الخارجيه بالغرب و بالعالم بشكل عام بقت وحشه. وصل الشعب لدرجه محصلتش قبل كده من الفقر الشديد و فى ديسمبر 1989 قامت ثوره شعبيه فى مدينة تيميشوارا فى غرب رومانيا و منها انتشرت لمدن اخرى مثل كلوج و بوخاريست. حاول تشاويسكو فى الاول أنه يوقف المظاهرات دى لكن لما انضمت حبة وحدات من الجيش للشعب حاول يهرب هو و مراته فى طياره هليوكوبتر. الثوار قبضوا عليهم وعملولهم محاكمه عسكريه سريعه خدت ساعتين بس!! و اتحكم عليهم بالاعدام بالرصاص فى يوم عيد الميلاد 25 ديسمبر 1989. ربطوا ايديهم زى ما هو متعارف عليه فى حالات الاعدام بالرصاص، اتذاعت عملية الاعدام فى التليفزيون فى نفس اليوم عشان يصدق الشعب ان تشاوسيكو مات.


</doc>
<doc id="731" url="https://arz.wikipedia.org/wiki?curid=731" title="هارالد الاول ملك الدنمارك">
هارالد الاول ملك الدنمارك

هارالد بلوتوث (‏ Harald Blåtand، ‏‏ Haraldr Blátönn، ‏‏ Harald Blåtann) ملك يوتلاند (شبه جزيرة ألمانيا والدنمارك) اتولد حوالى سنة 935م و كان ابن الملك جورم العجوز (Gorm the old) و ثايرا "Thyra" (المعروفه باسم Thyre Danebod)، من المفترض أنها بنت هارالد كلاك ايرل يوتلاند. حكم هارالد بلوتوث كملك الدنمارك من حوالى سنة 958 وملك النرويج حوالى سنة 970. فيه مصادر تقول ان ابنه سوين شاله عن الملك بالقوه. هارالد بلوتوث اتوفي فى يومسبورج.

هارالد اصدر امر بعمل حجارة ييلينج على شرف والديه . موسوعة بريتانيكا (البريطانية) بتعتبر نقوش حجارة ييلينج اكتر نقوش معروفه فى الدنمارك. ملخص سيرة هارالد بلوتوث منقوشه على الحجاره.

تحويل الدنمركيين للمسيحيه و الأهم تحويل الملك هارالد بلوتوث للمسيحيه هو موضوع عليه اختلاف فى التاريخ مش بس علشان الكتاب فى العصور الوسطى زى ويدوكين الكورڤينى و ادم البريمينى كتبو قصص متناقضه عن تحول الملك هارالد بلوتوث للمسيحيه
ادم البريمينى كتب ان هارالد الاول كان متعاطف مع المسيحيين على عكس والده
خلال فترة حكمه أشرف هارالد على تعمير مناطق كتير.


</doc>
<doc id="732" url="https://arz.wikipedia.org/wiki?curid=732" title="هدى شعراوى">
هدى شعراوى

هدى شعراوى (23 يونيه 1879 - 12 ديسمبر 1947) كانت ناشطه مصريه فى مجال حقوق الستات و من اول اللى نادو بتحرير الست المصريه و كان ليها مشاركه مهمه جدا فى ثورة 1919 و قادت اول مظاهره للستات ضد الانجليز فى الايام الاولانيه للثوره.هدى شعراوى اسسست و كانت اول رئيسه للاتحاد النسائى المصرى.

فى 16 مارس سنة 1919 م إبتدا كفاح هدى شعراوى السياسى لما عملت مظاهره نسائيه من 300 واحده مصريه عشان ينادو بـ الافراج عن سعد زغلول و زمايلهُ, و خرجت عشان تواجه و تضعف الجنود البريطانيين المتسلّحين, و اليوم التاريخى ده شاف إستشهاد اول شهيده للـ حركه النسائيه, و اللى حمّست شوية ستات من الطبقات الراقيه اللى خرجو فى مظاهره كبيره رافعين شعار الهلال و الصليب دليل على الوحده الوطنيه, و بينقدو الإحتلال و إتوجهت المظاهره لـ بيت الاُمه. و من التاريخ ده, و المرأه المصريه بتحتفل بـ 16 مارس, بعد إختيارهُ عشان يكون يوم للـ مرأه المصريه. و على مستوى العالم الإحتماعى, هدى شعراوى ساعدت فى كزا حاجه, منهم انشاء مبرة محمد على باشا عشان مساعدة العيال العيانين سنة 1909 م, و ماكانتش وصلت لـ سن ال30, كانت من اول المساعدين فى صنع إتحاد المرأه المصريه المتعلمه سنة 1914 م, و بردو عملت لجنه بـ اسم "جمعية الرقى الأدبى للسيدات" فى ابريل سنة 1914 م,

فى مايو سنة 1923 م بعد المؤتمر ده, رجع الوفد النسائى المصرى لـ اسكندريه فى أطر من اسكندريه للقاهره. هدى شعراوى قلعت النقاب من وشها و فضلت لابسه النقاب, و ده كان بـ هدف إن المرأه المصريه يبقى عندها فرصه, عشان تندمج فى الحياه الإجتماعيه السياسيه, و فيه كتير ثارو, بس كفاح هدى شعراوى الجاد خلا الأهالى يقتنعو شويه-شويه بـ رفع النقاب عن وش المرأه المصريه.

== تأسيس جمعية الإتحاد النسائى المصرى سنة 1923 م 
هدى شعراوى أسست جمعيه بإسم الإتحاد النسائى المصرى فى 16 مارس سنة 1923 م. الهدف هو رفع مستوى المرأه الأدبى و الإجتماعى عشان يوصل بيها لـ درجه تخلّيها اهل ثقه عشان تشترك مع الرجاله فى كل الحقوق و الواجبات. و الجمعيه عايزه بـ كل الوسائل المشروعه إن المرأه المصريه تاخد حقوقها السياسيه و الإجتماعيه زى ما إتكتب فى الماده التانيه و التالته فى القانون الأساسى للـ إتحاد ده. و الإتحاد ده كان مأسسهُ 12 ست بس, و على راسهم هدى شعراوى و "شريفه رياض" نائبة الرئيسه و سكرتيرتين; "إحسان القوسى" و "سيزا نبراوى". و كمان عدد من أعصاء "لجنة الوفد المركزية للسيدات". هدى شعراوى كانت حريصه على صيانة المرأه من الظُلم اللى حاصللها, فـ طالبت بـ رفع سن الجواز للـ بنت لـ سن 16 سنه عـ الاقل. و إتحققلها اللى هى عايزاه فى سنة 1923 م. و طالبت بـ فتح ابواب التعليم العالى للـ بنات و بـ إشتراك الستات مع الرجاله فى حق الإنتخاب. و بـ حط قانون يمنع تعدد الزوجات إلا للـ ضروره. و بردو, طالبت بـ رفع الظُلم و الإهانه اللى بيقعو على المرأه اللى بيتسمّا بـ "دار الطاعه".

سنة 1923 م, هدى شعراوى بـ صفتها رئيسة جمعية الإتحاد النسائى المصرى إتدعت عشان تحضر مؤتمر النساء الاول اللى إتعمل فى روما فى فترة 12 لـ 19 مايو سنة 1923 م. هدى شعراوى لبّت الدعوه. و لـ اول مرّه, خرجت تلات ستات بيمثّلو مصر فى مؤتمر دولى; "هدى شعراوى" و "نبويه موسى" و "سيزا نبراوى".

و فى مؤتمر الإتحاد النسائى الدولى العاشر فى باريس سنة 1926 م, هدى شعراوى إختاروها عضو فى اللجنه التنفيذيه للإتحاد النسائى الدولى. و بـ كده, بقت الممثله الوحيده للمرأه فى بلاد الشرق الأقصَى و الشرق الأدنَى فى اللجنات دى. و بردو إنتخبوها تبقى مع اعضاء اللجنه المسئوله بـ مسألة السلام الدولى. و فى مؤتمر الإتحاد النسائى الدولى لـ سنة 1935 م إنتخبو هدى شعراوى نائبه لـ رئيسة الإتحاد النسائى الدولى, و كانت اول شرقيه تاخد المنصب الدولى المشرّف. و فى سنة 2003 م اعادت إنتخابها جمعية هدى شعراوى للنهضه النسائيه عشان تكون نائبه لـ رئيس الإتحاد النسائى الدولى.



</doc>
<doc id="733" url="https://arz.wikipedia.org/wiki?curid=733" title="هنرى كواندا">
هنرى كواندا

هنرى مارى كواندا( بالرومانى: Henri Marie Coandă )(اتولد 7 يونيه 1886- مات 25 نوفمبر 1972)،هو عالم و مخترع روماني و رائد فى علم الأيروديناميكا. هنري هو اللى بنى اول طيارة نفاثه فى العالم -الطياره كواندا 1910 واللي اتعرضت للناس سنة 1910 و لـ سوء حظّهُ اتحطمت الطياره فى اول عرض ليها فى باريس.

تكريما لاسمه فأكبر و أهم مطار فى رومانيا مطار اوتوبين اتسمى فى سنة 2004 مطار هنرى كواندا.


</doc>
<doc id="734" url="https://arz.wikipedia.org/wiki?curid=734" title="وحش لوخ نس">
وحش لوخ نس

وحش لوخ نس (Loch Ness) دة وحش مشهور ناس كتيرة اتكلمت عنه من كل حتة ف العالم، ومش معروف اذا كان موجود فعلا وللا لا. موجود ف بحيرة لوخ نس اللى ف اسكوتلاندا.
الحكاية دي ابتدت سنة 560 لما القديس "كولومبا" شاف وحش ضخم شكله غريب ظهر على الميّه، فوقّفه لما رفع الصليب ف وشّه وخلاّه يبعد. وبعد كدة فيه صيادين قالوا انهم شافوا الوحش دة فى الفترة اللى بين 1800 و1880، وبعد كدة الموضوع ابتدا يهدا لحد ما رجع يظهر تاني سنة 1933، لما واحد اسمه "جون ماكاي" ومراته شافوا وحش كبير ف البحيرة. وقالوا انه ظهر ثواني واختفى ف المايّة تاني.

بعدها جت تقارير كتير بتقول ان فيه ناس شافته، وسنة 1934 واحد اسمه دكتور "روبرت كينث ولسون" قال انه شاف الوحش براس ديناصور طالع م البحيرة ونزل تاني بسرعة، بس روبرت قِدر يصوره ودي كانت اول صورة واضحة للوحش. بعدها انهالت المكالمات ان فيه ناس كتير شافته وابتدت تظهر صور كتير للوحش دة.

من بعد موضوع "روبرت كينث ولسون" ابتدت اسهم المدينة تزيد والسياح ييجوا عشان يشوفوا الموضوع دة، وبقت مدينة سياحية. فيه ناس بتقول ان عشان كدة مدينة لوخ نس مرضيتش تدوّر فى الموضوع دة وتشوف اذا كان صح وللا لا.

فيه اللى بيقول ان السبب ف الكلام دة هو "جون ماكاي" وانه مستفيد من الاشاعة دي عشان عنده اشهر فندء فى على البحيرة.

فيه اللى بيرفض القصة اصلا عشان بدايتها دينية.

فيه 10.000 صورة للوحش دة لحد النهاردة، فى اواخر التمانينات شركة كودك ابتدت تشوف الصور دي حقيقية وللا متفبركة. وطلع ان 30 صورة بس من العشرتلاف همّا اللى حقيقيين والباقي متفبرك.

من فترة التمانينات العلما ابتدوا يهتمو بالموضوع ويعملوا ابحاث عن وجود الوحش دة وجت النتايج كلها سلبية، يعني ملقوش وحش.

سنة 1993 "كريستيان سبريلنج" قال ان الصورة اللى خدها دكتور روبرت سنة 1934 كانت خدعة عملها هو وصاحبه روبرت ، وان الوحش اللى ف الصورة كان قناع عملوه مخصوص عشان الخدعة دي وكريستيان لبسه، الكلام دة قاله كريستيان بعد ما روبرت مات.

سنة 2003 وكالة الاخبار بي بي سي اعلنت انها هتعمل بحث عن الوحش ف البحيرة واستخدمت 6000 جهاز سونار على حتت منفصلة بمساحة البحيرة كلها واستخدمت الاقمار الصناعية معاه، وملقوش حاجة. واعلنت بعدها ان مفيش وحش.


كتاب هادم الاساطير


</doc>
<doc id="735" url="https://arz.wikipedia.org/wiki?curid=735" title="ويكشينارى">
ويكشينارى

الويكشيناري زيه زيه الويكيبيديا هوه مشروع من مشاريع مؤسسسة ويكيميديا و هوه عباره عن قاموس متعدد اللغات موجود ع الانترنيت عشان يبقى قاموس حر المحتوى. على العكس من القواميس العاديه، الويكشيناري بيكتبه بشكل جماعى مجموعه من المتطوعين بيسمحو لاي حد عنده انترنيت انه يعدل فى محتواه.
كلمة ويكشيناري متكوتة من مقطعين: ويكي و ديكشيناري "يعني قاموس بالانجليزي"..
فى 12 ديسمبر 2002، اتعمل اول ويكشيناري و كانت لغته هى الانجليزي و بعدين فى 29 مارس 2004 اتعمل اول ويكشيناري مش انجليزي ( كانو بالفرنساوي و البولاندي).


</doc>
<doc id="736" url="https://arz.wikipedia.org/wiki?curid=736" title="ويكى">
ويكى

الويكى ("Wiki") تكنولوجيا علشان تعمل مواقع تعاونيه. و فكرة الويكى إن اى حد ممكن يعدّل و يحرّر اى صفحة، يعني كل واحد بيعدل على شغل التانى.
النظرية هى أن مجموع المعرفة و الخبرة بتاعت المجموعة أكبر بكتير من الفرد. نفس المبدأ اللى اثبت نجاحهُ، اسلوب تطوير برمجيات حرة و مفتوحة۔

الويكى هو مجموعة من صفحات الانترنت متصممة بحيث تسمح لأى حد انه يشارك او يعدل اللى جواها، و بتستخدم لغة تعليم بسيطة.
الويكيهات عادة بيتعمل بيها مواقع تعاونية. الموسوعة التعاونية ويكيبيديا واحدة من اشهر الويكيهات الموجودة۔

ويكي هى اساساً كلمة من هاواى معناها سريع ونطقها الانجليزى "wiki" قالوا انه اختصار ل "What I Know Is" يعنى "اللى اعرفه هو" وطبعاً ده backronim.‏

الانترويكى هى طريقة لوصل مواقع الويكى المختلفة على شبكة الإنترنت.


</doc>
<doc id="738" url="https://arz.wikipedia.org/wiki?curid=738" title="ويكيبيديا">
ويكيبيديا

ويكيپيديا (‏ Wikipedia, ‏"")‏ موسوعه مفتوحه متعدده اللغات, المشروع بتديره مؤسسة ويكيميديا ("Wikimedia"). اسم ويكيپيديا هو خليط من الكلمات ويكى (التكنولوجيا لخلق مواقع تعاونيه), و كلمة encyclopedia (موسوعه). ابتدا جيمى ويلز و لارى سانجر ويكيپيديا فى يناير 2001. ويكبيديا الانجليزى فيها معلومات كتيره قوى.

ويكيپيديا عباره عن مخزن معلومات بيقولوا عليه الكتابه الموسوعيه: الموسوعه اللى ممكن أى حد يعدلها دقيقه ومتكامله ومتنوعه ومفتوحه ومحايده ومجانيه لكل الناس. ممكن اى حد يساهم فى تحريرها. المعلومات دى ناس زيك وزيى حطوها وكتبوها وخلوها موجوده للى عايز يشوفها ويستعملها اكتب كلمه زياده, صلح غلطه فى الكلمه. اعدل جمله مكتوبه مش مظبوط. اكتب مقاله جديده خالص. أهم حاجه انك متخافش من انك تغلط. فى ويكيپيديا مفيش حاجه مينفعش نصلحها لو خربت. لو متعرفش تكتب بطريقه موسوعيه, حاول تترجم من النسخه الانجليزى او نسق مقاله من المقالات اللى محتاجه تنسيق. المشكله مش اللى الناس تقدر تعمله, المشكله ان محدش يعرف انه ممكن يساعد و انهم يقدروا يكتبو و يعدلو.

المشروع ابتدا بويكيپيديا انجليزى فى 15 يناير, 2001. لحقت بسرعه بعدها ويكيپيديا فرنساوى. وبعد كده نسخ كتيره. فيه جهود كبيره لتأكيد الطبيعه الدوليه للمشروع. اعتمدت على Nupedia السابقه.

ويكيپيديا انجليزى وصلت لـ 1,000,000 مقاله فى 1 مارس 2006.

فى 20 سبتمبر 2004 وصلت ويكيپيديا لـ 1,000,000 مقاله فى أكتر من 100 لغه. فى حين أن ويكيپيديا انجليزى هى الأكبر بعدد مقالات 2,000,000. فيه 700,000 مقاله فى 190 لغه. البعض ضخم. والبعض مازال فى البدايه. بمقاله او اتنين.

من بداية نوفمبر 2006. فيه 174 نسخه من ويكيپيديا فيها أكتر من 100 مقاله. 51 منها فيها أكتر من 10,000 مقاله. و 17 منها فيها أكتر من 50,000 مقاله. بالنسبه لويكيپيديا انجليزى, ألمانى, فرنساوى, پولاندى, يابانى, هولندى, طليانى, پورتوجالى, سويدى, اسپانى, روسى, و فنلندى فيها أكتر من 100,000 مقاله فى كل واحده.

ويكيپيديا مشروع عشان بُنا موسوعات حره بكل لغات العالم وتكون كلها مكتوبه من وجهة نظر "محايده".
الموسوعه هى موسوعه محايده و مش مرتبطه بأى دين او اى إتجاه سياسى, موسوعه مفتوحه و محايده و مجانيه للناس كلها. هى مشروع موسوعه متعددة اللغات, مبنيه على الويب ("web"). بتشغلها مؤسسة ويكيميديا ("Wikimedia"). اللى بتعتبر منظمه مش ربحيه. ويكيپيديا هى موسوعه ممكن اى يوزر يعدل و يحرر و يبتدى مقالات جديده فيها.

من اول يونيه 2007, فيه 249 نسخه من ويكيپيديا. زياده على كده تلاته للقرايه بس.

الويكيپيديات بعدد مقالات أكبر من 100,000 من 23 فبراير 2007



</doc>
<doc id="743" url="https://arz.wikipedia.org/wiki?curid=743" title="ويكيبيديا مصرى">
ويكيبيديا مصرى

ويكيپيديا مصرى مشروع موسوعه حره اى حد ممكن يساهم فى كتابتها و مكتوبه بالمصرى بطريقه اى مصرى يعرف يقراها. ويكيپيديا مصرى هى النسخه المصرى بتاعة Wikipedia, الموسوعه الحره. ويكيپيديا مصرى فيها مقاله دلوقتى.

ويكيپيديا مشروع فى اكتر من 260 لغه علشان تبقى موسوعه . ويكيپيديا مصرى فيها مقاله دلوقتى, اقتراح النسخه المصريه (ويكيپيديا مصرى) اتحط على الميتا يوم 30 مارس 2008 ,و صاحب الاقتراح كتب ان قصده توفير مصدر للمعلومات بلغه مفهومه لاى شخص عادى فى مصر عن طريق اقتراح الكتابه بلغه بيتكلمها ملايين و معترف بيها و رمز للمصريين فعلا في الكلام و فيه فى مصر ناس تحب تكتب بيها و ليها مفرداتها و قواعدها. و بعد مناقشه اخدت اكتر من تلات شهور و نص اتوافق عليها.


طريقة الكتابه مشروحه فى صفحة .

ويكيپيديا مصرى مكتوبه بالمصرى اللى بيتكلمه المصريين و مكتوبه زى ما بيكتبوها فى جواباتهم لبعضيهم و فى حياتهم اليوميه. المصريين بيكتبو المصرى فى الروايات, و المسرحيات, و القصايد الشعبيه و كمان فى المجلات الكوميدى و الإعلانات و شوية جرايد. ممكن الكتابه بالمصرى بأى طريقه طالما أى مصرى ممكن يفهمها. ما دام اليوزر يعرف يكتب بالمصرى ممكن انه يكتب اللى يعرفه فى ويكيپيديا مصرى.

فیه كلام كتیر حصل عن ويكيبيديا مصرى و هنا و هنا و و و و هنا. و ممكن تلخيص الكلام إن فيه اراء مختلفه, هى اما تأیید او اعتراض او محايده.

المؤیدین بیقولو ان:

المعترضین على ويكيپيديا مصرى بيقولو:

المحايدین بيقولو: 



</doc>
<doc id="751" url="https://arz.wikipedia.org/wiki?curid=751" title="يزيديه">
يزيديه

اليزيديه (كوردى: ئێزیدی, Êzidî; عربى: يزيدى, ايزدى; سـِريانى: ܓ̰ܠܟܝܐ) هو دين كوردى من اُصول هندو-اوروبيه قديمه. اليزيديين فى الاساس متكلّمين بـ الكوردى و قبل كده كانو بيتكلمو سريانى, علشان بيقولو اصلهم أشورى. و لحد النهارده بيعيشو فى مناطق السريان فى سوريا و العراق و تركيا و عاداتهم زى بعض بالظبط. مايفرقهمش إلا اللغه الكوردى دلوقتى, و أغلبهم عايشين فى منطقة موصل فى شمال العراق. فيه مجتمعات مُحافظه فى ترانسكوكازيا و تركيا و سوريا, بس هما قلّو من ال1990ات, و افرادهم هاجرو على اوروبا, و بالذات ألمانيا . إجمالى عدد اليزيديين فى العالم هو 800 الف و مليون.

مصطلح ”داسنى“ |Dasni| بيستعمل غلط غالباً. فيه قبيله يزيديه كبيره اسمها ”داسنى“. فيه يزيديين كتير تابعين للقبيله, و الكلمتين بيستعملو بدل بعض. اليزيديين مش بيعرّفو نفسهم بـ الكلمتين دول.

اليزيديين عاملين طايفه مهمه من اقليات عراقيه. التقديرات فى حجم طوايف اقليات العراق بتختلف إختلاف كبير, بين 70,000 و 500,000‏. الطايفيه الجورجيه قلّت جداً (قلّت من 30,000 فى التسعينات لـ 14,000 فى 2008), لكن المجتمعات المحليه فى أرمينيا كانو ثابتين أكتر (شويه 40,000 بالنسبه لـ تعداد 2001). فى روسيا, فيه 31,273 سكان يزيديين (تعداد 2002). فى سوريا, فيه مجموعتين اساسيه, فى الـ”جزيره“ و الـ”كورد دايجى“ |Kurd Daege|, عددهم تقريباً 15,000 واحد. فى تركيا, دلوقتى باقى يزيديين فى شوية مُدن فى جنوب-شرق ديار بكر |Diyarbakir|, فضل طايفه من 80,000 واحد, سنة 1970 (و قلّو لـ 23,000 فى 1985 و 377 فى 2007).

إجمالى عدد اليزيديين بين 200,000 و 300,000 شخص, بس التقديرات بتختلف بالنسبه لـ حجم سكانهم, بسبب سرية التقاليد اليزيديه لما الواحد يسألهم عن معتقدهم الدينى. تقديرات اقل بـ 100,000, و تقديرات عاليه حوالى 700,000. اليزيديين المغتربين هما متركّزين فى ألمانيا, و عددهم بين 20,000 و 40,000, فى الاساس فى نيدرزاكسن (Niedersachsen) و نوردراين-ڤيستفالن (Nordrhein-Westfalen), أغلبهم من تركيا. فى مجتمعات متشتته أصغر بـ كتير موجودين فى نيديرلاند. فيه مجموعات صغيره جداً موجودين فى بلجيكا, الدنمارك, السويد, فرنسا, سويسرا, المملكه المتحده, امريكا, كندا و اوستراليا, إحتمال مجموعهم اقل من 5,000 واحد.

اصول اليزيديه بترجع للشرق القريب فى فترة قبل التاريخ. مع ان اليزيديين بيتكلمو كوردى, دينهم—فرع من اليازدانيه—متأثر جداً بـ من الميثرانيّه القديمه, و التقاليد الدينيه بتاعة بلاد بين النهرين, و المسيحيه و الاسلام. اماكنهم المقدسه الاساسيه موجوده فى لاليش |Laliş|‏ فى شمال موصل. اليزيديين بيسمّو نفسيهم Êzidî او Êzîdî,‏ او فى شوية مناطق Dasinî‏ (الاسم الأخرانى فى الاساس اسم لـ قبيله). فيه شوية علما طلّعو اسم يزيدى من اللغه الإيرانى القديمه ”يازاتا“ |yazata|‏ (وجود إلاهى), لما تانيين بيقولو ان الاسم متتاخد من الخليفه الأموى يزيد الاول (يزيد بن معاويه بن ابى سفيان), اللى كان اليزيديين بيمجّدوه كـ تجسيد للصوره الإلاهيه ”سلطان إزى“ |Sultan Ezi|‏ (الرأى ده ماعادش مقبول بإنتشار). اليزيديين نفسيهم بيئمنو ان اسمهم متجاب من كلمة ”إلاه“ "ييزدان" |Yezdan‏| او "إزيد" |Êzid|‏. الممارسات الثقافيه بتاعة اليزيديين باين عليه الكورديه, و تقريباً كلهم بيتكلمو ”كورمانجى“ (كوردى شمالى), ماعاده مدن زى ”باشيقا“ |Bashiqa| و ”باهازانى“ |Bahazane|‏ فى شمال العراق. اللغه ال”كورمانجى“ هى, بـ التقريب, اللغه بتاعة كل التقاليد الدينيه المحكيه بتاعة اليزيديين. عشان كده, اصول الديانه معقده شويه.


</doc>
<doc id="752" url="https://arz.wikipedia.org/wiki?curid=752" title="يسرا">
يسرا

يسرا ممثلة مصرية اسمها الحقيقي سيفين محمد حافظ نسيم اتولدت يوم 10 مارس 1951 فى القاهرة، وتبقى مرات خالد سليم مهندس الديكور المصري اخو الممثل هشام سليم وابن لعيب الكورة صالح سليم
وعمها يبقى محمد نسيم كان ظابط فى المخابرات العامة المصرية وعضو فى تنظيم الظباط الاحرار وده الي درب رفعت الجمال (رأفت الهجان)

سنة 2006 اختاروها تبقى سفيرة النوايا الحسنة.


</doc>
<doc id="753" url="https://arz.wikipedia.org/wiki?curid=753" title="يهوديه">
يهوديه

اليهوديه هى الدين اللى بيؤمن بيه اليهود، فى سنة 2007 اتقدر عدد اليهود فى العالم ب 13.2 مليون واحد منهم 41% عايشين فى دولة اسرائيل. اليهودية هيا ديانة توحيدية مبنية على الاسس و المباديء الاخلاقية المكتوبة فى التوراة( الكتاب المقدس بتاع اليهود-بالعبري التاناخ)و المشروح و المتفسر فى التلمود و نصوص تانية.

اليهودية من اقدم الديانات السماويه 
حسب التقاليد اليهودية،الدين اليهودي ابتدا بين الاله اليهودي و ابراهيم ابو الانبياء و جد كل اليهود،اليهود وهو الذيحسب اعتقادهم كتب العهد مع ابراهيم و كل نسله من اليهود من بعده،واظهر الوصايا و القوانين لموسى على جبل سينا فى شكل التوراة المكتوبة و المحكية.

فى القرن الثاني عشر الميلادي، أعظم فلاسفة اليهود موسى بن ميمون الأندلسي الاصل المتأثر فى فلسفته بابن رشد، وضع لائحة من ثلاثه عشر مبدأ (المبادئ الثلاثه عشر للإيمان) تضم المعتقدات الاساسية للدين اليهودي:

اليهود عندهم 613 وصية من الخالق ، بس الوصايا العشرة لها وضع خاص لأن فى اعتقادهم بان الشعب اليهودي كله سمع الرب و هو يبلغ الوصايا لموسى عن جبل موسى فى سينا فى مصر:

فى العصور الوسطى انقسم اليهود قسمين كبار: اليهود الاشكيناز و اليهود السفرديم. الطايفتين دول يشتركوا فى اغلب المبادئ اليهودية و اللاهوت لكن يختلفوا فى بعض النقاط الثقافية و طريقة العبادات. اليهود الاشكيناز اصلهم من وسط و شرق اوروبا و خصوصا المانيا و بولاندا) و اليهود السفارديم اصلهم من دول البحر المتوسط مثل اسبانيا و البرتغال ثم هاجرو لشمال افريقيا و شرق البحر المتوسط و شمال اوروبا.

على مر التاريخ ابدع عدد ضخم من اليهود فى المجالات العلميه و الادبيه و الفنيه من ضمنهم :


</doc>
<doc id="754" url="https://arz.wikipedia.org/wiki?curid=754" title="يوتلاند">
يوتلاند

يوتلاند شبه جزيره دانماركيه جزء من الدنمارك و واحده من التلات اجزاء التاريخية للدنمارك ، يوتلاند بتفصل بحر الشمال عن بحر كاتيجات و بحر البلطيق. يوتلاند بتتضمن الجزء الشمالى من ألمانيا.

يوتلاند على مر التاريخ واحدة من التلات أراضى اللى بتشكل الدنمارك ، والأراضى التانيه هى سكانيا و زيلندا. و قبل كده ، حسب كلام بطليموس كانت وطن القبايل السيلتيك الجرمانية الكيمبريين Cimbri و التوتونيين Teutons و الشاروديين Charudes.

هارالد بلوتوث كان ملك يوتلاند (شبه جزيرة ألمانيا و الدانمرك) اتولد حوالى سنة 910 و حكم كملك الدانمرك من حوالى سنة 958 و ملك النرويج حوالى سنة 970.

فى الحرب العالمية الأولى ، كانت معركة يوتلاند واحده من اكبر المعارك البحريه فى التاريخ.


</doc>
<doc id="755" url="https://arz.wikipedia.org/wiki?curid=755" title="يوحنا التالت سوبياسكى">
يوحنا التالت سوبياسكى

يوحنا التالت سوبياسكى (جون سوبيسكى) (17 اغسطس 1629 -- 17 يونيه 1696) ملك بولندا هو واحد من ابرز ملوك الكومنولث البولندى - الليتوانى، كان ملك بولندا والدوق الاكبر من ليتوانيا فى الفتره من 1674 ولحد ما مات . اتميزت فترة عهده 22 سنه باستقرار الكومنولث ، بعد الاضطراب .

كان ليوحنا التالت شعبيه بين رعاياه ، كمان كان قائد عسكرى عبقرى ، اشتهر بسب انتصاره على الاتراك فى معركة ڨيينا 1683. بسبب انتصاراته على الامبراطوريه العثمانيه الاتراك، سماه خبراء الامبراطوريه العثمانيه "اسد لخستان " (ليخستان الاسم القديم لبولندا)

يوحنا اتولد فى 1629 فى اولسكو ، وهى بلد صغيره قرب ايواو (دلوقتى لفيف ، اوكرانيا) اتخرج من كلية الفلسفه واتعلم الفرنسيه والالمانيه والايطاليه ، اضافة للاتينيه فى اوروبا الغربيه.

لما اتجمعت الجيوش الاوروبية ساب دوق لورين القياده العامه لملك بولندا يوحنا التالت سوبياسكى وكملت استعداداتهم يوم الجمعة 11 سبتمبر بعدما شعروا ان سقوط فيينا مافيش قدامه الا ايام قليلة؛ علشان كده قرر الاوروبيين انهم يعبور جسر "الدونه" اللى كان بيسيطر عليه العثمانيين بالقوة مهما كلفهم من خسائر، علشان مكنش ممكن يوصلو الامدادات لفيينا من غير عبور جسر الدونه.

فى يوم السبت 12 سبتمبر 1683 م اتقابل الجيشين قدام اسوار فيينا وكان الاوروبيين فرحانين علشان عبرو جسر الدونة من غير خسارة نقطة دم واحده، لكن ده خللاهم على حذر شديد، اما العثمانيون فكانوا زهقانين علشان مقدروش يدخلو فيينا، وفى حالة من الذهول علشان شافو الاوروبيين قدامهم بعد عبور جسر الدونة، بالاضافة لانشغال بعض فرق الجيش بحماية غنايمهم مش القتال لتحقيق النصر، وتوترت العلاقة بين الصدر الاعظم وبعض قواد جيشه وظهرت نتائج ده مع بداية المعركة.

قام مصطفى باشا بهجوم مضاد ، مع معظم قواته ، و اجزاء من النخبه الانكشاريه لغزو المدينة. كان القواد الترك ناوين يحتلوا فيينا قبل وصول يوحنا التالت ولكن الوقت نفد. وضب المهندسين العسكريين الترك تفجير كبير ونهائى علشان توفير امكانيه الوصول الى المدينة. لما الاتراك كانو بيقفلو اكتشف النمساويين الكهف فى فترة ما بعد الظهر. واحد منهم دخل النفق وابطل مفعولها فى الوقت المناسب تماما.

فى الوقت ده ، فى ساحة المعركه ،ابتدت المشاة البولنديه الهجوم على الجهة اليمين لجيش الامبراطوريه العثمانيه و بدل من التركيز على المعركه مع الجيش حاولت قوة الاتراك احتلال المدينة.

كان الجيش العثمانى تعبان ومتشائم بعد فشل كل محاولة استنزاف قوة الاوروبيين ، و وصول سلاح الفرسان الاوروبى حول مجرى المعركه ضدهم ، واضطرهم يتراجعو للجنوب و الشرق. فى اقل من تلات ساعات بعد هجوم سلاح الفرسان ، كسبت القوى المسيحيه المعركه وانقذت فيينا من الاحتلال . و بعد المعركه ،اقتبس يوحنا التالت سوبياسكى واعاد صياغه يوليوس قيصر الشهيرة بالقول" veni ، vidi ، الالة vicit "--" اتيت ، رايت ، غزاها الله ".

معركة ڤيينا كانت نقطة تحول فى صراع امتد 300 سنة بين القوات من اوروبا الوسطى و قوات الامبراطوريه العثمانيه.وبعد المعركه على مدى ستة عشر عاما تمكنت سلالة عائلة هابسبورغ النمساوية تدريجيا لحد كبير اخلاء القوات التركية من الاراضى الجنوبيه والمجر وترانسيلفانيا . اتقتل من العثمانيين حوالى 15000 رجل فى القتال واتقتل من الاوروبيين ما يقرب من 4000 ووضع مصطفى باشا خطة موفقة للانسحاب علشان ما يضاعفش خسايره، واخد الجيش العثمانى معاه اثناء الانسحاب 81 الف اسير, و رغم هزيمة القوات التركية الكاملة لكنهم لقو وقت علشان يدبحو كل مساجين الحرب النمساويين ، ما عدا قله من طبقة النبلاء اللى خدوهم معاهم علشان ياخدو فديه. و خلص الحصار اللى استمر 59 يوما،

فقدت الدولة العثمانية بهزيمتها امام فيينا ديناميكية الهجوم والتوسع فى اوروبا، وكانت الهزيمة نقطة توقف فى تاريخ الدولة. اتحرك جيش التحالف المسيحى لاقتطاع بعض الاجزاء من الاملاك العثمانية فى اوروبا.

معركة "جكردلن" كانت بين واحد من القادة العثمانيين وقواته البالغة 30 الف مقاتل وبين ملك بولندا يوحنا التالت سوبياسكى وقواته البالغة 60 الف مقاتل، وانتهت بتراجع سوبياسكي، واتوالت المعارك العثمانية فى اوروبا، وفقدت الدولة بعض مراكزها الهامة بسبب هزيمتها امام فيينا اللى كانت هزيمة من النوع التقيل تاريخيا اكتر منه عسكريا.


</doc>
<doc id="757" url="https://arz.wikipedia.org/wiki?curid=757" title="يورو">
يورو

اليورو € (Euro)‏ هو العملة الرسمية للاتحاد الاوروبي و اليورو الواد متقسم ل 100 يوروسينت. اليورو بتستعمله 18 دولة معروفة باسم منطقة اليورو الدول دي هى النمسا و بلجيكا و قبرص و فينلاندا و فرنسا و المانيا و اليونان و ايرلاندا و ايطاليا و لوكسيمبورج ومالطا و هولاندا و البرتغال و سلوفينيا و سلوفاكيا و اسبانيا و استونيا. و زيادة على الستاشر دولة دول، فى كمان خمس دول بتستعمله بعد ما عملو اتفاقيات خاصة مع الاتحاد الاوروبي و فى كمان ست دول بتستعمله من غير ما ياخدو موافقة الاتحاد الاوروبي.
بدأ اليورو فى الاستعمال فى ا يناير 2002 و دلوقتي منطقة اليورو بتضم 320 مليون انسان اوروبي و فى مارس 2007 بقت منطقة اليورو اكبر اقتصاد على مستوى العالم بعد ما وصل سعر الصرف لليورو قدام الدولار الامريكي 1.56.
الورق اللى بيستعمل فى طباعة اوراق البنكنوت بتاعة اليورو معمول من 100% الياف قطن خالص, و دا بيخليها تعيش فترات اطول و بيديها ملمس ناعم و متميز.



</doc>
<doc id="758" url="https://arz.wikipedia.org/wiki?curid=758" title="يوسف شاهين">
يوسف شاهين

يوسف شاهين (25 يناير 1926 - 27 يوليه 2008), مُخرج مصري من مواليد الاسكندرية من ام وأب لبنانيين من شرق لبنان فى مدينة زحله أكبر مدينة كاثوليكية فى الشرق ، اسمهُ الثلاثي "يوسف شاهين جبريل".
درس فى كلية فيكتوريا كوليدچ اسكندرية وبعدها راح الولايات المتحدة الامريكية ليدرس صناعة السينما فى دار پاسادينا پلاي هاوس لمدة سنتين.

اوّل فيلم أخرجهُ كان "بابا امين" سنة 1950.
وأول ظهور له فى السينما كَـ ممثل كان فى فيلم "اسماعيل ياسين فى الطيران". وكانت مشاهد قليلة، واِللي كان فيها الجملة المشهورة: "هايل يا سُمعة، كمان مرّة.. عايز ضرب واقعي."

يوم 15 يونيه 2008 جاله نزيف فى المخ. واليوم اللى بعده دخل فى غيبوبه ودخلوه مستشفى الشروق اللى فى القاهرة بعدها اتنقل بـطياره اسعافات المانيه خاصه لـپاريس ودخل المستشفى الأمريكى اللى فيها و بعد ِما عملو له عمليه هناك، نقلوه يوم 17 يوليو— تانى للقاهره فى مستشفى القوات المسلحه اللى فى المعادى و فضل فى غيبوبه لحد ِما مات يوم 27 يوليو 2008. قبل وفاة المخرج العالمي شاهين قام بزيارة لبنان ووعده وقتها رئيس بلدية مسقط رأسه بأنه هيسمي اسم شارع فى منطقة زحلة على اسمه فى العام 2002. وفعلا عند وفاة شاهين قامة كنائس لبنان بصلوات علشان خاطره فى مناطق عدة لكن اغلبيتها كانت فى زحلة.

فاز يوسف شاهين سنة 1997 بجايزة السعفة الدهبية من مهرجان كان السينيمائى عن كل اعماله، و كمان خد اوسمة و جوايز تانية كتيره ، واتلمذ على ايده مخرجين زي خالد يوسف و على بدرخان. بيتقال كمان انه هو اول واحد يكتشف الممثل المصري العالمي عمر الشريف و يقنعه انه يبتدي يمثل فى السينيما. الفيلم التاريخى الناصر صلاح الدين (1963) عن حروب صلاح الدين الأيوبى ضد الصليبيين بيعتبر من أضخم افلامه و شاركت فيه نخبه من أحسن ممثلين مصر.

الرئيس الفرنسي نيكولا ساركوزي وصف يوسف شاهين بأنه "مُفكر صاحب إستقلاليّة كبيرة، وهو مُدافع كبير عن تزاوج الثقافات".
أخد جايزة اليوبيل الذهبي لـ"مهرجان كان" عن فيلم المصير



</doc>
<doc id="759" url="https://arz.wikipedia.org/wiki?curid=759" title="جی بی اس">
جی بی اس

چی پی ایس (‏ Global Positioning System,‏ ‏ GPugS)‏ "النظام العالمی لتحديد المواقع" هو نظام تحديد المواقع عالمی تابع لوزارة الدفاع الامريكية. الاقمار الصناعية للنظام العالمي لتحديد المواقع تديرها القوات الجوية للولايات المتحدة .النظام العالمي لتحديد المواقع كتير بيستخدمه المدنيين كأسلوب ملاحة. نظم الملاحة المماثلjة تشمل الروسي غلوناس (غير كامل اعتبارا من 2008) ، الأوروبي جاليليو ، و مقترح نظم الملاحة كومباس من فلسطين ، ودوريس من فرنسا.


</doc>
